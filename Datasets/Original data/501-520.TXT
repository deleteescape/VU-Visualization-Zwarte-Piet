



Download Request: Selected Items: 501-520
Time Of Request: Monday, December 03, 2018  12:05:33

Send To:

VRIJE UNIVERSITEIT
DE BOELELAAN 1103
AMSTERDAM, NLD 1081HV


Terms: (zwarte piet)


Source: All News, All Languages
Project ID:



                               1 of 20 DOCUMENTS



                               Eindhovens Dagblad

                            30 november 2010 dinsdag
             Helmond Editie; Eindhoven zuid Editie; Eindhoven west
             Editie; Eindhoven noord Editie; Eindhoven oost Editie;
                             Eindhoven stad Editie

Dappere Ridder moet inpakken

SECTION: REG_EOOOST;REG_ESSTAD;REG_PLUS

LENGTH: 292 woorden


"Nu ben jij ook een Zwarte Piet", zei Zwarte Piet. "Met je roetzwarte snoet en
dat pietenpak ziet niemand dat jij eigenlijk Dappere Ridder bent. Nu hoef je je
ook niet meer te verstoppen in je geheime kamer."


 Zwarte Piet liep de kamer uit en wenkte. "Kom, volg me." Zou Dappere Ridder
weer door een schoorsteen mogen glijden? "Hé zeg, we blijven niet bezig", raadde
Zwarte Piet zijn gedachte. "Eén schoon Zwarte Pietenpak is wel genoeg voor
vandaag."
 Ja, dat begreep Dappere Ridder ook wel. Hij was achter Zwarte Piet aangelopen
en stond nu in een groot lokaal. Er stonden allemaal bankjes. Op het ene
tafeltje stond een telraam, op een ander een klein schoolbord. Op sommige
tafeltjes lagen houten blokjes. Vóór in het lokaal stond een bureau met daarop
een wereldbol. Dappere Ridder zag ook een groot schoolbord. "Dit is de
Pietenschool", zegt Zwarte Piet. "Eigenlijk moet je hier les volgen, voor je een
Zwarte Piet kunt worden. Maar daarvoor hebben we nu geen tijd. We gaan hiernaast
helpen met cadeautjes inpakken."
 Zwarte Piet trok een grote deur open en Dappere Ridder keek een zaal in. Overal
waren Zwarte Pieten aan het werk. Ze vouwden pakpapier om cadeautjes, knipten
linten en legden er grote strikken in. Dappere Ridder durfde er niet binnen te
gaan. Hij was bang dat ze hem zouden herkennen.
 "Vooruit", zei Zwarte Piet streng. "Niemand weet wie je bent, zo zonder harnas.
Met die zwarte roetkop ben je net een echte Zwarte Piet."
 Schoorvoetend liep Dappere Ridder naar binnen. Niemand lette op hem. Dat viel
mee. Hij stond nu naast Pakjespiet die heel behendig een grote doos in een stuk
pakpapier vouwde.
 Waar ben ik hier eigenlijk? vroeg Dappere Ridder zich af.

 Kun jij Dappere Ridder helpen?
 In welke kamer is Dappere Ridder nu?

LOAD-DATE: November 30, 2010

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: ED


                     Copyright 2010 Wegener NieuwsMedia BV
                              All Rights Reserved

                               2 of 20 DOCUMENTS



                               Eindhovens Dagblad

                           27 november 2010 zaterdag
             Helmond Editie; Eindhoven zuid Editie; Eindhoven west
             Editie; Eindhoven noord Editie; Eindhoven oost Editie;
                             Eindhoven stad Editie

Dappere Ridder in een pietenpak

SECTION: REG_ENNOORD;REG_EOOOST;REG_ESSTAD;REG_EWWEST;REG_EZZUID;REG_HDSTAD

LENGTH: 288 woorden


"Kom Dappere Ridder", zegt Zwarte Piet. "We moeten gaan. Zo dadelijk staan de
andere Zwarte Pieten op en je wilt toch niet dat die jou hier zien?"


 Nee, dat wilde Dappere Ridder niet. Maar gaan? Hij keek de kamer rond en zag
nergens een deur.
 "We gaan door de schoorsteen", zegt Zwarte Piet. "Het is niet moeilijk. Ik zal
het je voordoen."
 De schoorsteen? Dappere Ridder slikte. "Ja maar...", sputterde Dappere Ridder.
"Ik ben geen Zwarte Piet. Dat kan ik niet."
 "Kijk", zegt Zwarte Piet. "Je maakt jezelf heel dun. Zo." Zwarte Piet trok zijn
buik in, liet zijn armen tegen zijn lijf bungelen en hield zijn adem in. "We
gaan naar beneden. Dat is de gemakkelijkste weg."
 "Ja maar...", probeerde Dappere Ridder nog eens. Voor hij het in de gaten had,
trok Zwarte Piet hem in de schoorsteen. Dappere Ridder maakte zich zo dun als
hij kon. Zoef. Daar schoof hij naar beneden. Het ging vanzelf. Voor hij het wist
lag hij onder in de schoorsteen.
 Eigenlijk vond hij dit nog leuk ook, moest hij zichzelf bekennen. Het was net
als van de glijbaan glijden. Zo'n lekker kriebelgevoel in je buik.
 Zoef. Daar was Zwarte Piet ook.
 Ze kropen uit de schoorsteen en stonden in een kamer vol speelgoed.
 "Wat zie jij eruit", zei Zwarte Piet. "Je bent roetzwart geworden in die
schoorsteen. Zo kun je echt niet rond blijven lopen."
 Zwarte Piet had een idee. "Weet je wat." Hij pakte een Zwarte Pietenpak van de
strijkplank. "Hier. Aantrekken", commandeerde hij.
 Dappere Ridder trok zijn oude ijzeren harnas uit. Nu moest dat Pietenpak aan.
Zo. Dat zat lekker. Er knelde niks. Hij kon gemakkelijk kniebuigingen maken.
Maar wie moest hij nu eigenlijk voorstellen?

 Kun jij Dappere Ridder helpen?
 Wie moest Dappere Ridder voorstellen?

LOAD-DATE: November 27, 2010

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: ED


                     Copyright 2010 Wegener NieuwsMedia BV
                              All Rights Reserved

                               3 of 20 DOCUMENTS



                                    NRC.NEXT

                           17 november 2010 woensdag

Vervang Sint toch door de Kerstman;
Ben je ook meteen van die Zwarte Piet af

BYLINE: Gijsbert Oonk

SECTION: OPINIE; Blz. 20

LENGTH: 2539 woorden

SAMENVATTING

Erfgoedfundamentalisten vinden dat Sint en Piet bij elkaar horen.

Maar over welke Piet hebben ze het dan? Over die domme met die grote lippen?

VOLLEDIGE TEKST:

Het debat over de rol van Zwarte Piet in de sinterklaastraditie speelt zich af
tussen de erfgoedfundamentalisten, zoals enkele Kamerleden van de PVV en Rita
Verdonk, en antiracisten als Kamerlid Harry van Bommel (SP). De
erfgoedfundamentalisten vinden dat Sinterklaas en Zwarte Piet bij elkaar horen
en een wezenlijk onderdeel zijn van de Nederlandse traditie. Sinterklaas zonder
Zwarte Piet? Dat kan toch niet! De antiracisten vinden dat Zwarte Piet niet meer
past in de hedendaagse multiculturele samenleving. Zwarte Piet zou racistisch
zijn en hij zou uit de traditie moeten verdwijnen. Beide kampen vergeten dat
tradities altijd aan verandering onderhevig zijn. Een Koninklijke oplossing
lijkt me om de Amerikaanse Santa Claus te omarmen en op die manier afscheid te
nemen van Zwarte Piet.

Laten we eerst de geschiedenis van Sinterklaas bekijken. De meeste historici
gaan ervan uit dat de heilige Nicolaas afkomstig is uit de landstreek Lycië in
Klein-Azië. Nicolaas werd bisschop van Myra nadat zijn voorganger op 6 december
342 was overleden. Dat Sinterklaas 'eigenlijk Turks' is, is een misverstand.
Anatolië, waar Myra ligt, was Grieks-Byzantijns. Pas eeuwen later werd dat
gebied veroverd door Turkse stammen. Sinterklaas was geen Turk, maar een
Byzantijn.

Nicolaas werd vereerd door het volk om zijn aandacht voor de armen en zijn
liefde voor kinderen. Deze populariteit verspreidde zich snel buiten de grenzen
van Klein-Azië. Er werden kerken naar hem vernoemd (St. Nicolaaskerken) en hij
werd vereerd als beschermheilige van talloze beroepsgroepen en gilden, zoals die
van de bakkers, juristen en kooplieden. In oude afbeeldingen heeft hij ook een
duidelijk mediterraan getinte huidskleur.

Aanvankelijk was hij vooral in Rusland en Griekenland populair, maar dan als
bisschop en heilige. De kleding van Sinterklaas is tot op de dag van vandaag
duidelijk afgeleid van die van een bisschop.

Maar kwam Sinterklaas niet  uit Spanje? Dat idee heeft te maken met de
handelsschepen die in de zestiende eeuw uit Spanje naar Nederland kwamen. Deze
schepen brachten allerlei kostbare geschenken en lekkernijen mee, waaronder
'suikergoed' uit India. Spanje was een tussenstop voor VOC-schepen. In Spanje
zelf werd Sint-Nicolaas later vereerd als de beschermer van de zeevaart.

Zwarte Piet is niet zo oud als Sinterklaas. Waarschijnlijk deed hij pas ergens
in de negentiende eeuw zijn intrede. Voor die tijd zijn er wel verwijzingen naar
een knecht van Sinterklaas, maar die was minder zwart. Door de vermenging van
heidense volkscultuur en christelijke cultuur werd St. Nicolaas in de
zeventiende en achttiende eeuw ook wel afgebeeld met de duivel. Er zijn
verwijzingen bekend die een relatie leggen tussen de helpers van Wodan en de
helpers van Sinterklaas. Wodan wordt vaak afgebeeld op een witte schimmel (!),
Sleipnir genaamd. Hij beweegt zich voort door de lucht. Wodan wordt begeleid
door twee zwarte raven, die net als Zwarte Piet aan de schoorsteen luisteren of
de mensen goed of kwaad over elkaar spreken. In Oostenrijk en in sommige
Scandinavische landen wordt de helper van Sinterklaas nog steeds afgebeeld als
Duivel, Krampus genaamd.

In de loop van de negentiende eeuw werd Piet steeds zwarter en ging hij steeds
meer lijken op een West-Afrikaan. Tot ver in de tweede helft van de twintigste
eeuw was Piet, in lijn met ingesleten koloniale tradities, een niet zo slimme
helper en een drager van de last (zak). Soms werd hij afgebeeld met dikke rode
lippen en met kroeshaar. Hij behield de Afrikaanse stereotypen - dom, gemeen,
onberekenbaar en fysiek lenig. Hij was de kinderschrik die jou mee kon nemen in
zijn zak. Hij was letterlijk de 'boe'-man. Iemand die de taal niet correct
sprak, maar een eigen mengtaal produceerde.

In de jaren zestig en zeventig van de vorige eeuw werd deze domme Piet
nauwelijks ter discussie gesteld, maar met de komst van migranten uit de
voormalige koloniën raakten we steeds meer gewend aan 'anderen'. Piet werd
langzaam maar zeker slimmer. Hij ontwikkelde zich tot een respectabele assistent
van een vaak verstrooide Sinterklaas. Ook is hij steeds minder de boeman.
Tegenwoordig schrikken we kinderen niet meer af met het verhaal dat ze met de
roe krijgen en mee moeten naar Spanje als ze stout zijn geweest. Dat wordt
gezien als pedagogisch onverantwoord.

In antiracistische kringen geldt Zwarte Piet als een symbool van de
onderdrukking van de Derde Wereld door het westerse imperialisme. Pleidooien om
Piet om te vormen tot een vrolijke clown met een niet nader omschreven
achtergrond zijn echter nooit in brede kring aangeslagen. Zwarte Piet is de
laatste tijd wel onderhevig aan verandering. Hij wordt steeds minder zwart en
niet zelden verschijnt hij in andere kleuren (rood, oranje, blauw, roze).

Al deze veranderingen zijn een gruwel voor de erfgoedfundamentalisten. Maar zij
zijn zelf niet erg precies over welke Zwarte Piet moet blijven bestaan. De domme
Zwarte Piet, met grote rode lippen en kroeshaar, die kinderen met de roe slaat
en hen bedreigt met deportatie naar Spanje als ze niet lief zijn?

Waarschijnlijk niet, maar welke Piet wel? De traditie van Sinterklaas met vele
helpers bestaat pas sinds het einde van de Tweede Wereldoorlog, toen de
Canadezen in Amsterdam voor Zwarte Piet gingen spelen. Voor de oorlog had
Sinterklaas in de regel maar één of twee pieten. Vinden zij dat die vooroorlogse
traditie moet blijven bestaan, of juist de naoorlogse?

In mijn visie heeft Zwarte Piet in de huidige samenleving zijn langste tijd
gehad. Misschien komt de oplossing uit onverwachte hoek. Behalve in Nederland en
Vlaanderen is Sinterklaas overal verdrongen door de Amerikaanse Santa Claus. Dat
is een afgeleide van de 'Hollandse' Sinterklaas, die met Nederlandse migranten
aankwam in New York. Deze migranten hadden geen boeman, duivel of Zwarte Piet
meegenomen als knecht. Via de Amerikanen kwam 'Santa Claus' weer naar Europa.
Eerst werd hij populair in Groot-Brittannië, later ook in Duitsland en de
Alpenlanden en in toenemende mate ook in Nederland, waar Sinterklaas de
concurrentie aangaat met zichzelf, in de vorm van Kerstman. Het ziet ernaar uit
dat de Kerstman - commercieel gezien - aan de winnende hand is. Hierover hoeven
beide kampen zich geen zorgen te maken. De Kerstman heeft immers sterke
historische banden met Nederland. In feite is de Kerstman dezelfde figuur als
Sinterklaas, maar dan zonder Zwarte Piet en op een andere datum.

Kerkhervormer Maarten Luther verzette zich  tegen het destijds oprukkende
sinterklaasfeest. Het geven van geschenken zou meer passen bij Kerst. Onder
invloed van de middenstand, de commercie en de verdere globalisering doet Santa
Claus die gedachte eer aan. Welkom terug, 'vreemdeling'.

Gijsbert Oonk is universitair hoofddocent niet-westerse geschiedenis aan de
Erasmus Universiteit Rotterdam.

Dat Sinterklaas 'eigenlijk Turks' is, is een misverstand. Hij was een Byzantijn

De traditie van Sint met zijn vele helpers bestaat pas sinds het einde van WOII

'Een Piet is een Piet'

Is 'Zwarte Piet' racistisch of niet? In 2006 leek er een einde te komen aan deze
discussie. In dat jaar voeren er opeens ook groene, gele en rode Pieten mee op
de Pakjesboot. De verklaring volgens het Sinterklaasjournaal: de pakjesboot was
door een regenboog gevaren, vandaar deze Regenboog Pieten.

Voor kunstenaars Petra Bauer en Annette Krauss was dat niet genoeg. Zij deden
twee jaar onderzoek naar Zwarte Piet en vonden het van racisme getuigen om Piet
zwart te maken. In 2008 kwamen zij tot een driedelig kunstwerk: een
tentoonstelling, een protestmars en een film. De protestmars werd na
bedreigingen afgeblazen.

De verklaring dat Piet zwart is omdat hij door schoorstenen kruipt, vinden de
Zweedse Bauer en de Duitse Krauss onbegrijpelijk: je ziet toch dat hij kroeshaar
en dikke rode lippen heeft?

Op een debatavond in 2008 is televisiemaker Prem Radhakishun dat met hen eens:
,,Zoals Pim Fortuyn de islam wilde moderniseren, moeten wij ook ons achterlijke
sinterklaasfeest aanpassen. We hebben zeep in overvloed. Als Nederlanders denken
dat Zwarte Piet zwart is van de schoorsteen, laat hij zich dan wassen."

Overigens, of een Piet nu zwart is of groen of geel, het maakt de Goedheiligman
niet uit. ,,Een Piet is een Piet en blijft een Piet", aldus Sinterklaas in 2006
in  het Sinterklaasjournaal.

Het debat over de rol van Zwarte Piet in de sinterklaastraditie speelt zich af
tussen de erfgoedfundamentalisten, zoals enkele Kamerleden van de PVV en Rita
Verdonk, en antiracisten als Kamerlid Harry van Bommel (SP). De
erfgoedfundamentalisten vinden dat Sinterklaas en Zwarte Piet bij elkaar horen
en een wezenlijk onderdeel zijn van de Nederlandse traditie. Sinterklaas zonder
Zwarte Piet? Dat kan toch niet! De antiracisten vinden dat Zwarte Piet niet meer
past in de hedendaagse multiculturele samenleving. Zwarte Piet zou racistisch
zijn en hij zou uit de traditie moeten verdwijnen. Beide kampen vergeten dat
tradities altijd aan verandering onderhevig zijn. Een Koninklijke oplossing
lijkt me om de Amerikaanse Santa Claus te omarmen en op die manier afscheid te
nemen van Zwarte Piet.

Laten we eerst de geschiedenis van Sinterklaas bekijken. De meeste historici
gaan ervan uit dat de heilige Nicolaas afkomstig is uit de landstreek Lycië in
Klein-Azië. Nicolaas werd bisschop van Myra nadat zijn voorganger op 6 december
342 was overleden. Dat Sinterklaas 'eigenlijk Turks' is, is een misverstand.
Anatolië, waar Myra ligt, was Grieks-Byzantijns. Pas eeuwen later werd dat
gebied veroverd door Turkse stammen. Sinterklaas was geen Turk, maar een
Byzantijn.

Nicolaas werd vereerd door het volk om zijn aandacht voor de armen en zijn
liefde voor kinderen. Deze populariteit verspreidde zich snel buiten de grenzen
van Klein-Azië. Er werden kerken naar hem vernoemd (St. Nicolaaskerken) en hij
werd vereerd als beschermheilige van talloze beroepsgroepen en gilden, zoals die
van de bakkers, juristen en kooplieden. In oude afbeeldingen heeft hij ook een
duidelijk mediterraan getinte huidskleur.

Aanvankelijk was hij vooral in Rusland en Griekenland populair, maar dan als
bisschop en heilige. De kleding van Sinterklaas is tot op de dag van vandaag
duidelijk afgeleid van die van een bisschop.

Maar kwam Sinterklaas niet  uit Spanje? Dat idee heeft te maken met de
handelsschepen die in de zestiende eeuw uit Spanje naar Nederland kwamen. Deze
schepen brachten allerlei kostbare geschenken en lekkernijen mee, waaronder
'suikergoed' uit India. Spanje was een tussenstop voor VOC-schepen. In Spanje
zelf werd Sint-Nicolaas later vereerd als de beschermer van de zeevaart.

Zwarte Piet is niet zo oud als Sinterklaas. Waarschijnlijk deed hij pas ergens
in de negentiende eeuw zijn intrede. Voor die tijd zijn er wel verwijzingen naar
een knecht van Sinterklaas, maar die was minder zwart. Door de vermenging van
heidense volkscultuur en christelijke cultuur werd St. Nicolaas in de
zeventiende en achttiende eeuw ook wel afgebeeld met de duivel. Er zijn
verwijzingen bekend die een relatie leggen tussen de helpers van Wodan en de
helpers van Sinterklaas. Wodan wordt vaak afgebeeld op een witte schimmel (!),
Sleipnir genaamd. Hij beweegt zich voort door de lucht. Wodan wordt begeleid
door twee zwarte raven, die net als Zwarte Piet aan de schoorsteen luisteren of
de mensen goed of kwaad over elkaar spreken. In Oostenrijk en in sommige
Scandinavische landen wordt de helper van Sinterklaas nog steeds afgebeeld als
Duivel, Krampus genaamd.

In de loop van de negentiende eeuw werd Piet steeds zwarter en ging hij steeds
meer lijken op een West-Afrikaan. Tot ver in de tweede helft van de twintigste
eeuw was Piet, in lijn met ingesleten koloniale tradities, een niet zo slimme
helper en een drager van de last (zak). Soms werd hij afgebeeld met dikke rode
lippen en met kroeshaar. Hij behield de Afrikaanse stereotypen - dom, gemeen,
onberekenbaar en fysiek lenig. Hij was de kinderschrik die jou mee kon nemen in
zijn zak. Hij was letterlijk de 'boe'-man. Iemand die de taal niet correct
sprak, maar een eigen mengtaal produceerde.

In de jaren zestig en zeventig van de vorige eeuw werd deze domme Piet
nauwelijks ter discussie gesteld, maar met de komst van migranten uit de
voormalige koloniën raakten we steeds meer gewend aan 'anderen'. Piet werd
langzaam maar zeker slimmer. Hij ontwikkelde zich tot een respectabele assistent
van een vaak verstrooide Sinterklaas. Ook is hij steeds minder de boeman.
Tegenwoordig schrikken we kinderen niet meer af met het verhaal dat ze met de
roe krijgen en mee moeten naar Spanje als ze stout zijn geweest. Dat wordt
gezien als pedagogisch onverantwoord.

In antiracistische kringen geldt Zwarte Piet als een symbool van de
onderdrukking van de Derde Wereld door het westerse imperialisme. Pleidooien om
Piet om te vormen tot een vrolijke clown met een niet nader omschreven
achtergrond zijn echter nooit in brede kring aangeslagen. Zwarte Piet is de
laatste tijd wel onderhevig aan verandering. Hij wordt steeds minder zwart en
niet zelden verschijnt hij in andere kleuren (rood, oranje, blauw, roze).

Al deze veranderingen zijn een gruwel voor de erfgoedfundamentalisten. Maar zij
zijn zelf niet erg precies over welke Zwarte Piet moet blijven bestaan. De domme
Zwarte Piet, met grote rode lippen en kroeshaar, die kinderen met de roe slaat
en hen bedreigt met deportatie naar Spanje als ze niet lief zijn?

Waarschijnlijk niet, maar welke Piet wel? De traditie van Sinterklaas met vele
helpers bestaat pas sinds het einde van de Tweede Wereldoorlog, toen de
Canadezen in Amsterdam voor Zwarte Piet gingen spelen. Voor de oorlog had
Sinterklaas in de regel maar één of twee pieten. Vinden zij dat die vooroorlogse
traditie moet blijven bestaan, of juist de naoorlogse?

In mijn visie heeft Zwarte Piet in de huidige samenleving zijn langste tijd
gehad. Misschien komt de oplossing uit onverwachte hoek. Behalve in Nederland en
Vlaanderen is Sinterklaas overal verdrongen door de Amerikaanse Santa Claus. Dat
is een afgeleide van de 'Hollandse' Sinterklaas, die met Nederlandse migranten
aankwam in New York. Deze migranten hadden geen boeman, duivel of Zwarte Piet
meegenomen als knecht. Via de Amerikanen kwam 'Santa Claus' weer naar Europa.
Eerst werd hij populair in Groot-Brittannië, later ook in Duitsland en de
Alpenlanden en in toenemende mate ook in Nederland, waar Sinterklaas de
concurrentie aangaat met zichzelf, in de vorm van Kerstman. Het ziet ernaar uit
dat de Kerstman - commercieel gezien - aan de winnende hand is. Hierover hoeven
beide kampen zich geen zorgen te maken. De Kerstman heeft immers sterke
historische banden met Nederland. In feite is de Kerstman dezelfde figuur als
Sinterklaas, maar dan zonder Zwarte Piet en op een andere datum.

Kerkhervormer Maarten Luther verzette zich  tegen het destijds oprukkende
sinterklaasfeest. Het geven van geschenken zou meer passen bij Kerst. Onder
invloed van de middenstand, de commercie en de verdere globalisering doet Santa
Claus die gedachte eer aan. Welkom terug, 'vreemdeling'.

Gijsbert Oonk is universitair hoofddocent niet-westerse geschiedenis aan de
Erasmus Universiteit Rotterdam.

LOAD-DATE: November 19, 2010

LANGUAGE: DUTCH; NEDERLANDS

GRAPHIC: Illustratie Hajo

PUBLICATION-TYPE: Krant

JOURNAL-CODE: nrc.next


                         Copyright 2010 NRC Media B.V.
                              All Rights Reserved

                               4 of 20 DOCUMENTS



                                NRC Handelsblad

                            16 november 2010 dinsdag

De beste Sinterklaas is de Kerstman

SECTION: OPINIE; Blz. 9

LENGTH: 1190 woorden

SAMENVATTING

Verdedigers van ons erfgoed vinden dat Sinterklaas niet zonder Zwarte Piet kan.
Bedoelen ze de domme Zwarte Piet, met grote rode lippen en kroeshaar? Vervang
Sinterklaas dan liever door Santa Claus, betoogt Gijsbert Oonk.

VOLLEDIGE TEKST:

Het debat over de rol van Zwarte  Piet in de Sinterklaastraditie  speelt zich af
tussen de erfgoedfundamentalisten, zoals enkele Kamerleden van de PVV en Rita
Verdonk,  en  antiracisten als Kamerlid Harry van Bommel (SP). De
erfgoedfundamentalisten vinden dat  Sinterklaas en Zwarte Piet bij elkaar horen
en een wezenlijk onderdeel zijn van de Nederlandse  traditie. Sinterklaas zonder
Zwarte Piet? Dat kan toch niet! De antiracisten vinden dat Zwarte Piet  niet
meer past in de hedendaagse  multiculturele samenleving.  Zwarte Piet zou
racistisch zijn en  hij zou uit de traditie moeten verdwijnen. Beide kampen
vergeten dat  tradities altijd aan verandering  onderhevig zijn. Een Koninklijke
oplossing lijkt me om de Amerikaanse Santa Claus te omarmen en op  die manier
afscheid te nemen van  Zwarte Piet.

Laten we eerst de geschiedenis van Sinterklaas  bekijken. De meeste historici
gaan ervan uit dat de heilige Nicolaas afkomstig is uit de landstreek Lycië in
Klein- Azië. Nicolaas werd bisschop van Myra nadat zijn voorganger op 6 december
342 was overleden.

Dat Sinterklaas 'eigenlijk Turks' is, is een misverstand.  Anatolië, waar Myra
ligt, was Grieks-Byzantijns. Pas eeuwen later werd dat gebied veroverd door
Turkse stammen.  Sinterklaas was geen Turk, maar een Byzantijn.

Nicolaas werd vereerd door het volk om zijn aandacht voor de armen en zijn
liefde voor kinderen. Deze populariteit verspreidde zich snel buiten de grenzen
van Klein-Azië. Er werden kerken naar hem vernoemd (St. Nicolaaskerken) en hij
werd vereerd als beschermheilige van talloze beroepsgroepen en gilden, zoals die
van de bakkers, juristen en kooplieden.  In oude afbeeldingen heeft hij ook een
duidelijk mediterraan getinte huidskleur. Aanvankelijk was hij vooral in Rusland
en Griekenland populair, maar dan als bisschop en heilige. De kleding van
Sinterklaas is tot op de dag van vandaag duidelijk afgeleid van die van een
bisschop.

Maar kwam Sinterklaas niet eigenlijk uit Spanje? Dat idee  heeft te maken met de
handelsschepen die in de zestiende eeuw uit Spanje naar Nederland kwamen. Deze
schepen brachten allerlei kostbare geschenken en lekkernijen mee, waaronder
'suikergoed' uit India. Spanje was  een tussenstop voor  VOC-schepen. In Spanje
zelf werd Sint-Nicolaas later vereerd als de beschermer van de zeevaart.

Zwarte Piet is niet zo oud als Sinterklaas. Waarschijnlijk deed hij pas ergens
in de negentiende eeuw zijn intrede. Voor die tijd zijn er wel verwijzingen naar
een knecht van Sinterklaas, maar die was minder zwart. Door de vermenging van
heidense volkscultuur en christelijke cultuur werd St. Nicolaas in de
zeventiende en achttiende eeuw ook wel  afgebeeld met de duivel. Er zijn
verwijzingen bekend die een relatie leggen tussen de helpers van Wodan en de
helpers van Sinterklaas. Wodan wordt vaak afgebeeld op een witte schimmel (!),
Sleipnir genaamd. Hij beweegt zich voort door de lucht. Wodan wordt begeleid
door twee zwarte raven, die net als Zwarte Piet aan de schoorsteen luisteren of
de mensen goed of kwaad over elkaar spreken. In Oostenrijk en in sommige
Scandinavische landen wordt de helper van Sinterklaas nog steeds afgebeeld als
Duivel, Krampus genaamd.

In de loop van de negentiende eeuw werd Piet steeds zwarter  en ging hij steeds
meer  lijken op een West-Afrikaan. Tot ver in de tweede helft van de twintigste
eeuw was Piet, in lijn met ingesleten koloniale tradities, een niet zo slimme
helper en een drager van de last (zak). Soms werd hij afgebeeld met dikke rode
lippen en met kroeshaar. Hij behield de Afrikaanse stereotypen - dom, gemeen,
onberekenbaar en fysiek lenig. Hij was de kinderschrik die jou mee kon nemen in
zijn zak. Hij was letterlijk de 'boe'-man. Iemand die de taal niet correct
sprak, maar een eigen mengtaal produceerde.

In de jaren zestig en zeventig van de vorige eeuw werd deze domme Piet
nauwelijks ter discussie gesteld, maar met de komst van migranten uit de
voormalige koloniën raakten we steeds meer gewend aan 'anderen'. Piet werd
langzaam maar zeker  slimmer. Hij ontwikkelde zich tot een respectabele
assistent van een vaak verstrooide Sinterklaas. Ook is hij steeds minder de
boeman. Tegenwoordig schrikken we kinderen niet meer af met het verhaal dat ze
met de roe krijgen en mee moeten naar Spanje als ze stout zijn geweest. Dat
wordt gezien als pedagogisch onverantwoord.

In antiracistische kringen geldt Zwarte Piet  als een symbool van de
onderdrukking van de Derde Wereld door het westerse imperialisme. Pleidooien om
Piet om te vormen tot een vrolijke clown met een niet nader omschreven
achtergrond zijn echter nooit in brede kring aangeslagen. Zwarte Piet is de
laatste tijd wel onderhevig aan verandering. Hij wordt steeds minder zwart en
niet zelden verschijnt hij in andere kleuren (rood, oranje, blauw, roze).

Al deze veranderingen zijn een  gruwel voor de erfgoedfundamentalisten. Maar zij
zijn zelf niet erg  precies over welke Zwarte Piet  moet blijven bestaan. De
domme  Zwarte Piet, met grote rode lippen  en kroeshaar, die kinderen met de
roe slaat en hen bedreigt met deportatie naar Spanje als ze niet lief  zijn?
Waarschijnlijk niet, maar  welke Piet wel? De traditie van Sinterklaas met vele
helpers bestaat pas  sinds het einde van de Tweede Wereldoorlog, toen de
Canadezen in  Amsterdam voor Zwarte Piet gingen spelen. Voor  de oorlog had
Sinterklaas in de regel maar één of  twee pieten. Vinden zij dat die
vooroorlogse traditie moet blijven  bestaan, of juist de naoorlogse?

In mijn visie  heeft Zwarte Piet in de huidige samenleving zijn langste tijd
gehad.  Misschien komt de oplossing uit  onverwachte hoek. Behalve in Nederland
en Vlaanderen is Sinterklaas overal verdrongen door de  Amerikaanse Santa Claus.
Dat is een afgeleide van de  'Hollandse' Sinterklaas, die met  Nederlandse
migranten aankwam  in New York. Deze migranten hadden geen boeman, duivel of
Zwarte  Piet meegenomen als knecht. Via de Amerikanen  kwam 'Santa Claus' weer
naar Europa. Eerst werd hij populair in  Groot-Brittannië, later ook in
Duitsland en de Alpenlanden en in toenemende mate ook in Nederland, waar
Sinterklaas de concurrentie aangaat met  zichzelf, in de vorm van Kerstman.  Het
ziet ernaar uit dat de Kerstman - commercieel gezien - aan de  winnende hand is.
Hierover hoeven beide kampen  zich geen zorgen te maken. De Kerstman  heeft
immers sterke historische  banden met Nederland. In feite is  de Kerstman
dezelfde figuur als Sinterklaas, maar dan zonder Zwarte  Piet en op een andere
datum.

Kerkhervormer Maarten Luther verzette zich   tegen  het destijds oprukkende
Sinterklaasfeest. Het geven  van geschenken zou meer passen bij Kerst. Onder
invloed van de  middenstand, de commercie en de  verdere globalisering doet
Santa Claus die gedachte eer aan.  Welkom terug,  'vreemdeling'.

In sommige landen is de helper van Sinterklaas het duiveltje Krampus

De Kerstman heeft sterke historische banden met Nederland

LOAD-DATE: November 16, 2010

LANGUAGE: DUTCH; NEDERLANDS

GRAPHIC: Illustratie Hajo

PUBLICATION-TYPE: Krant

JOURNAL-CODE: NRC Handelsblad


                         Copyright 2010 NRC Media B.V.
                              All Rights Reserved

                               5 of 20 DOCUMENTS



                               Leeuwarder Courant

                            20 november 2009 vrijdag

Twijfel Piet

BYLINE: BERT VAN DER ZEE

SECTION: FREED; Blz. 19

LENGTH: 386 woorden


Het vervelendste aan Zwarte Piet spelen schijnt de schmink te zijn. Niet als-ie
er op zit. Maar als-ie er niet af wil gaan.

Met slechte schmink loop je nog dagen rond. Goede schmink was je er zo af. De
eerste keer dat ik Zwarte Piet speelde had ik in ieder geval goede schmink. Dat
was vorig jaar. Het was zondagochtend richting het middaguur. Op uitnodiging van
Alfred H. Stucki speelden mijn kameraad Julius, ik en Alfred zelf Sinterklaas en
Zwarte Piet voor een bevriende familie.

's Ochtends twijfelde ik of ik wel voor Zwarte Piet weggelegd was. Het voornemen
om niet op stap te gaan was daarbij mislukt. Toen ik eenmaal verkleed als Piet
met een zware juten zak via een wankele ladder het balkon op klom wist ik het
zeker: niets voor mij.

Maar ik haalde het platdak. De kinderen reageerden realistisch. Julius was een
goede mede Piet. Alfred schitterde als Sinterklaas. Alles pakte uiteindelijk
goed uit. Kinderen blij, familie blij. De schik zat er goed in. Dag
Sinterklaasje! De dienstplicht zat erop. Weg kater. Welkom buitenwereld. Wij de
stad in. En publique.

Dat was nieuw voor mij. Johannes, een vriend en ervaren Piet bovendien, zei ooit
al: 'Johannes - die speel ik, Zwarte Piet - die bén ik'. Opeens viel die
opmerking op zijn plek. Bert kon ik spelen.

Nu was ik Zwarte Piet. Overal op straat gejoel en gejuich. We misdroegen ons wat
tot we zin kregen in een biertje.

'Kom, we gaan naar de Ierse Pub' stelde Julius, of eh.. Zwarte Piet voor.

'Nee, daar wil ik niet heen. Ik mag er niet in' jammerde ik. Het was waar. Ik
had een tijdelijk kroegverbod. Inmiddels vergeven en vergeten. Maar destijds
niet.

'Stel je niet aan, Piet!' schelden Zwarte Piet en Sinterklaas in koor. 'Niemand
die je herkent!'

Onder groepsdruk stapte ik de Paddy's binnen. We mochten door. Het personeel
liep wel achterdochtig te staren, maar Sinterklaas en onderdanen mochten
bestellen. Het bier vloeide rijkelijk en we vermaakten ons. Tot opeens de andere
Piet naar me schreeuwde: 'Hé Bert, doe mij nog een biertje!' de argwaan van een
medewerker sloeg direct om. Ik kreeg zo een bak afwaswater over mijn hoofd. Mijn
goede schmink bleek een slecht masker. Duidelijk Bert. Ik kon weer richting
Spanje vertrekken. Op straat waren de mensen zichtbaar in twijfel: was ik nou
wel of niet een Piet?

Nat en verkleumd wist ik het zeker.

Nooit weer.

LOAD-DATE: November 20, 2009

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Leeuwarder Courant


       Copyright 2009 Noordelijke Dagblad Combinatie / Leeuwarder Courant
                              All Rights Reserved

                               6 of 20 DOCUMENTS

                                   Politiken

                               December 24, 2008

JULEMANDENS SORTE MEDHJAELPER ER TIL DEBAT I HOLLAND

SECTION: Pg. 1

LENGTH: 1023 words

BYLINE: Daryl Lindsey, Der Spiegel


der er mest delte meninger om.  I de senere aar har man forsoegt at hvidvaske
julemandens tidligere slave, men mange opfatter stadig Piet som en racistisk
karikatur. Myterne om julemandens skumle medhjaelpere er lige saa udbredte i
Europa som Grimms eventyr. I Tyskland fylder Knecht Ruprecht boernehjerter med
raedsel, naar julen naermer sig. I Oestrig er det djaevlen Krampus, som piner
teenagere med asociale tendenser. I Frankrig giver Pere Foutard boernene en
ordentlig omgang pisk. Boern i USA og Italien bliver truet med kul i deres
julestroemper, hvis de skaber sig, mens de i europaeisk folklore faar stryg
eller bliver puttet i en saek. Det er barske loejer. Men i intet andet land er
beretningen om julemandens diabolske makker saa bizar som i Holland, hvor han
hedder Zwarte Piet - Sorte Peter. Historien om Zwarte Piet er enestaaende i
Europa, og det er ogsaa en af kontinentets maerkeligste og mest fascinerende
juletraditioner - og en tradition, der kan faa indvandrere og udenlandske
gaester til at haeve oejenbrynene. Ikke saa faa mennesker opfatter denne figur
som et racistisk symbol paa Hollands fortid som kolonimagt. Santa Claus og
Sinterklaas Mange siger, at det er Hollands Sinterklaas , der er
inspirationskilde til vore dages Santa Claus i USA. Men i oevrigt er der store
forskelle paa de to julemaend. I modsaetning til Santa Claus, som bor paa
Nordpolen, bor Sinterklaas i det solrige Spanien. Den hellige Nicolaus, som
begge figurer bygger paa, var faktisk en historisk graesk biskop i byen Myra i
Lykien ved det nuvaerende Tyrkiets Middelhavskyst. En uloeselig del af myten er
Sinterklaas' slave, Zwarte Piet. En slave var i hvert fald, hvad man kaldte ham
fra oprindelsen i 1800-tallet til 1950'erne, hvor en ny tids stoerre respekt for
fremmede kulturer foerte til en udvanding og tilpasning af traditionen i den
politiske korrektheds navn. I det nye eventyr, som boern faar fortalt hvert aar,
kommer den vaemmelige sorte farve i Zwarte Piets ansigt fra soden i de
skorstene, som julemandens medhjaelper maver sig igennem, naar han skal stikke
grene i uartige boerns sko eller hjaelpe med at aflevere Sinterklaas' gaver til
de artige. Nogle af den racistiske fortaellings forsvarere haevder ligefrem, at
Zwarte Piet er en skorstensfejer.  ' Det er bare en undskyldning, som folk
bruger, fordi de ikke kan lide at blive mindet om, at Zwarte Piet i
virkeligheden er en sort mand ' , siger skuespilforfatter Mark Walraven, der for
nylig skrev og iscenesatte et skuespil, der er kritisk over for traditionen.
Sinterklaas' og Zwarte Piets' ankomst er en begivenhed, der bliver daekket af tv
og fejres i hele landet. I flere uger kan makkerparret ses overalt i det flade
land, og det hele kulminerer 5. december, hvor hollaenderne giver hinanden
gaver. I hele perioden kan man koebe kager, toejdyr, balloner og chokolade med
Zwarte Piet. I gamle dage advarede foraeldre deres boern: ' Hvis du ikke
opfoerer dig ordentligt, kommer Zwarte Piet og tager dig med til Spanien ' . I
dag giver Zwarte Piet boernene kager - og der er ofte adskillige af dem, som
ledsager Sinterklaas paa hans tur gennem de hollandske byer. Selv om Zwarte Piet
i sin nuvaerende inkarnation altsaa er en skorstensfejer og julemandens
assistent, har forsoegene paa at goere figuren mindre anstoedelig ikke vaeret
nogen ubetinget succes. De tusinder af mennesker, som hvert aar klaeder sig ud
som Zwarte Piet, ligner stadig 1800-tallets amerikanske varietekunstnere i
rollen som neger med svaertet ansigt eller den britiske boernebogsfigur
Golliwogg. Og det har i de senere aar vakt vrede blandt mange sorte hollandske
immigranter, der navnlig stammer fra tidligere kolonier i Afrika, Surinam i
Sydamerika eller Antillerne i Caribien. Svaert at kritisere Zwarte Piet Den
64-aarige skuespilforfatter Walraven, hvis skuespil om debatten, 'I helgenens
skygge', for nylig blev opfoert i Amsterdam, fortaeller, at han selv plejede at
svaerte sit ansigt sort hvert aar for at goere boernene glade.  ' Jeg holdt op
med det, da jeg begyndte at arbejde med sorte mennesker ' , fortaeller han.  '
Mange mennesker bliver kraenket over dette symbol. I sange fra foer Anden
Verdenskrig blev han ofte kaldt Sinterklaas' slave, og mange sangtekster om ham,
navnlig fra 1800-tallet, viser tydeligt, at han er et racistisk symbol. Zwarte
Piet ender altid med at virke lidt dum, klodset og uartikuleret, og han taler
gebrokkent nederlandsk ' . Men i et land, hvor Sinterklaas og Zwarte Piet hoerer
til yndlingstraditionerne, kan den slags udtalelser let udloese en masse vrede
reaktioner. Selv om flere og flere mennesker kritiserer Zwarte Piet, kan de
fleste hollaendere slet ikke se, at figuren skulle vaere racistisk. Forsvarerne
frygter, at kritikerne i virkeligheden er ude efter julen i det hele taget. En
demonstration mod Zwarte Piet i byen Eindhoven i september blev aflyst, fordi
initiativtagerne modtog doedstrusler.  ' De fleste mennesker her i Holland
naegter at tale om Zwarte Piet ' , siger Walraven.  ' De er bange for, at de
mennesker, der bringer emnet paa bane, vil helt af med faenomenet Sinterklaas '
. Et af budskaberne i Walravens skuespil, der blev positivt modtaget blandt de
mange indvandrere i det kvarter, hvor det havde premiere, er, at man sagtens kan
have en Sinterklaas uden Zwarte Piet.  ' Mange lande har afskaffet den slags,
men i Holland findes de stadig ' , forklarer Walraven.  ' Ikke desto mindre
betragter de fleste hollaendere ikke sig selv som racister, og de tager det
personligt, hvis man kritiserer Zwarte Piet ' , siger Walraven, der helst ser
figuren helt afskaffet. I den nederlandsktalende belgiske region Flandern har
mindst en by allerede aendret sine traditioner ved at bytte roller, saa
Sinterklaas er en sort mand, og Piet er hans hvide hjaelper. Felix De Rooy,
teaterdirektoeren, der lod Walraven opfoere sit stykke i Amsterdam, har en anden
ide. Han foreslog for nylig til den hollandske avis NRC Handelsblad, at Zwarte
Piet skulle skiftes ud med nogle andre figurer, som er naesten lige saa
populaere i Holland og Belgien - nemlig smoelferne. udland@pol.dk Oversaettelse:
Lorens Juul Madsen

LOAD-DATE: December 31, 2008

LANGUAGE: Danish; Dansk

PUB-TYPE: Paper

                     Copyright 2008 A/S Dagbladet Politiken

                               7 of 20 DOCUMENTS



                              Dagblad De Limburger

                            November 28, 2008 Friday
                                  VNR1 Edition

ZWARTE PIET SPELEN, wat schuift dat?

SECTION: Blz. 16

LENGTH: 775 words


Ben je op zoek naar een vette bijbaan die ervoor kan zorgen dat je de maand
december met een positief banksaldo afsluit?

Word Zwarte Piet. Als je het goed aanpakt, is het spelen van de knecht van
Sinterklaas een heel lucratieve business.

Hoe word ik een Zwarte Piet?

De weg naar een bestaan als Zwarte Piet is even kort als simpel. Je hoeft er
niet voor te hebben geleerd, maar het helpt wel als je beschikt over een flinke
dosis communicatieve vaardigheden en als je graag met kinderen omgaat. Het heeft
natuurlijk weinig zin om jezelf in een pietenpak te hijsen als je tegenover een
bende kids je mond niet opentrekt en de lawaaiige exemplaren het liefst acuut
achter het behang plakt. Ook geduld is in het leven van een Zwarte Piet een
schone zaak. Kinderen kunnen soms behoorlijk vermoeiend zijn, de kunst is om
daardoor niet vermoeid te raken en gewoon plezier te houden in je taak en te
blijven lachen.

Het is absoluut een pré als je houdt van sinterklaasmuziek of je moet je voor de
(soms ietwat vervelende) deuntjes Oost-Indisch doof kunnen opstellen.

Wat heb ik nodig als Zwarte Piet?

Naast de eerder genoemde competenties (of zoals je wilt eigenschappen) is het
ook reuzenhandig als je beschikt over de juiste attributen.

Want Zwarte Piet kan niet in zijn dagelijkse kloffie de straat op. Je moet dus
altijd op zoek naar een passende outfit. Schrik niet van de genoemde prijzen!
Bedenk dat het hier gaat om een diepte-investering die je binnen no time hebt
terugverdiend.

- een zwarte pietenpak: kopen, huren of naaien, that's the question.

Wie koopt, moet diep in de buidel tasten, want voor een beetje pak ben je al
gauw 50 euro kwijt. Huren is stukken goedkoper, vanaf 15 euro. Nadeel van huren
is dat je de hele handel na afloop weer terug moet brengen en volgend jaar
opnieuw aan de slag moet.Nog een optie is het zelf naaien van een pak. Schakel
handige oma's en moeders in, pluk een patroon van internet, scoor stofjes op de
markt en je hebt voor een paar centen een schitterend tenue. Dat tenue moet in
ieder geval bestaan uit broek, cape en muts met veer. - Met alleen kleding ben
je er niet, Zwarte Piet heeft ook een zwarte krullenpruik, zwarte krullenpruik,
een witte kraag, gouden oorringen, zwarte kousen, handschoenen en een juten zak
(richtprijs voor alles samen 35 euro). - Ook héél belangrijk voor de kinderen:
strooigoed om de juten zak mee te vullen.

Voor 1 kilo ben je zo'n 5 euro kwijt. - De eerste blanke Zwarte Piet moet nog
worden geboren, dus een kleurtje op je gezicht is wel handig. Een gemiddeld
potje schmink kost je 7 euro.

Belangrijk! Wat schuift dat?

Wie bij een officiële intocht in een dorp of stad als Zwarte Piet wil
aanschuiven, zal vaak voor noppes aan de bak moeten. Dan wordt het
vrijwilligerswerk.

Ook leuk, maar niet lucratief. Na het uitgeven van fikse bedragen om Zwarte Piet
te worden, wordt het nu tijd om te flink cashen. Het echte geld verdien je pas
als je je gaat begeven op de particuliere markt. De tarieven van reeds actieve
Zwarte Pieten lopen behoorlijk uiteen. De een verhuurt zichzelf voor een half
uurtje samen met een collega-piet al voor 25,00 euro, een ander gaat in zijn
uppie op pad en rekent daarvoor 20 euro. In de meeste gevallen duurt een
huisbezoek van Piet met of zonder Sinterklaas zo'n 20 minuten.

Plan je een hele rits huisbezoeken achter elkaar, dan kan je dagloon behoorlijk
oplopen. Dat is sowieso heel handig, want een Zwarte Piet ben je maar een paar
weken van het jaar. Het geld moet dus in relatief korte tijd worden verdiend.

Hoe kom ik aanwerk?

Heel veel mensen vinden het tegenwoordig leuk om hun kinderen thuis te verrassen
met een persoonlijk bezoek van sint en/of piet. Er is dus werk zat, je moet het
alleen zien te vinden. Moeilijk is dat niet.

Ga na in je familie- en kenniskring, buurt of bij collega's van je ouders na of
er mensen zijn met kleine kinderen. Ga niet zitten afwachten tot mensen jou
bellen, maar werf zelf actief klanten. Denk daarbij ook aan bedrijven en
verenigingen.

Zet een advertentie op internet (bijvoorbeeld Marktplaats) en bied jezelf te
huur aan.Werk met foto's waarop je in vol ornaat te bewonderen bent, dan val je
altijd meer op.

De do's en don'ts

Als je als Zwarte Piet aan de slag gaat, moet je je realiseren dat je te maken
hebt met kinderen die heilig geloven in het sprookje van Sinterklaas.

Neem de rol van Zwarte Piet daarom uiterst serieus. Maak er vooral geen grap van
en laat een staaltje van je allergrootste acteertalent zien!Wees vriendelijk,
want de tijd dat Zwarte Piet meer een soort boeman was, is wel geweest.

Zorg dat je nuchter op pad gaat.

Klanten zullen het niet waarderen als Zwarte Piet onder invloed komt
binnenwaggelen.

LOAD-DATE: November 28, 2008

LANGUAGE: DUTCH; NEDERLANDS

PUBLICATION-TYPE: Krant


           Copyright 2008 Media Groep Limburg / Dagblad De Limburger
                              All Rights Reserved

                               8 of 20 DOCUMENTS



                                NRC Handelsblad

                               November 27, 2008

Zet naast de Sint maar een blauwe smurf;
Theaterguerrilla tegen racistische Zwarte Piet beleeft première in de Bijlmer

BYLINE: Karel Berkhout

SECTION: BINNENLAND; Blz. 3

LENGTH: 736 woorden

DATELINE: Amsterdam, 27 nov.

SAMENVATTING:

Zwarte Piet is racistisch, zo luidt de strekking van het toneelstuk De schaduw
van de goedheiligman. Het werd gisteren voor het eerst opgevoerd. Luide bijval
in Amsterdam-Zuidoost.

VOLLEDIGE TEKST:

Stel, zegt een zwarte man, stel dat alle Surinamers in Amsterdam op 5 december
hun schoolgaande kinderen thuishouden: "Zou dat niet een heel duidelijk signaal
zijn dat wij bij de sinterklaasviering geen Zwarte Piet meer willen?" In het
zaaltje in Amsterdam Zuid-Oost klinken vele kreten van bijval.

Het is een van de vele heftige reacties op het toneelstuk De schaduw van de
goedheiligman, dat gisteren in de Bijlmer in première is gegaan. In deze zwarte
komedie wordt de figuur van Zwarte Piet ter discussie gesteld. Sinterklaas mag
dan heel oud zijn, Zwarte Piet is een bedenksel van een onderwijzer in 1852.
Piet is met zijn krompraat, olijke dansjes en luid beleden domheid een kind van
het negentiende-eeuwse racisme, zegt regisseur Felix de Rooy: "Zwarte Piet komt
uit de tijd van de slavernij."

Film- en theatermaker De Rooy (Willemstad, 1952) is een expert in raciale
stereotypen. Hij stelde in 1989 de vermaarde tentoonstelling Wit over zwart
samen. Tekstschrijver Mark Walraven (Amsterdam, 1962) speelde vroeger zelf voor
Zwarte Piet: "Later ben ik echt gaan nadenken. Ik vind nu: Zwarte Piet is
racistisch."

Dat is ook de conclusie van het boordevolle theaterstuk. Een zwarte jongen
begint de Eerste Echte Nederlandse Zwarte Pietenbond en wil dat Zwarte Piet
voortaan alleen nog wordt gespeeld door mensen die echt zwart zijn: "Dat is ook
goed voor de werkgelegenheid onder die bevolkingsgroepen." Witte lobbygroepen
verzetten zich heftig met een beroep op de traditie. Maar, zo luidt de
boodschap: "Niets is zo veranderlijk als de traditie."

Het publiek grinnikt om de toespelingen op de politiek, zoals het paspoort van
Ayaan: "Sint-Nicolaas of Sinterklaas, van een naam kan een mensenleven
afhangen." Het schatert als de Turkse acteur ("Ik ben Koerd!") niet zwart genoeg
is voor zijn rol als Zwarte Piet. Het ondergaat vrolijk het spel met een
ouderwets kinderboek vol 'nikkertjes' uit 'Klapperland'.

Maar tijdens de discussie blijkt hoe diep getroffen veel toeschouwers van
Surinaamse, Antilliaanse of Afrikaanse komaf zijn. Tegen de actrice Shertise
Solano, die als Zwarte Piet een verleidelijk dansje deed voor Sinterklaas, zegt
een zwarte vrouw: "Oooh, zoals jij dat deed, als een concubine, ik voel me
helemaal fucked up." Een andere vrouw zegt: "Ik ben boos op Zwarte Piet. Ik zit
op een overwegend witte school en ondervind veel dagelijks racisme, uit
onkunde."

De jonge vrouw, Clarice Gargard, licht dit toe. "Ik kom uit Liberia en je ziet
wel wat voor iemand ik ben." Inderdaad, intelligent, goedgekleed en
welbespraakt: "Daarom vragen medestudenten mij vaak of ik ben geadopteerd. Alsof
ik als een echte Afrikaanse niet zo kan zijn." Dan schiet ze in de lach: "Ik ben
geen angry black woman hoor. Witte Nederlanders weten niet beter."

Maar hoe komt het dat witte Nederlanders nauwelijks beseffen hoe pijnlijk Zwarte
Piet voor zwarte Nederlanders is? De witte acteur Marcel Faber, die een cynische
ex-idealist speelt, probeert: "Voor ik aan dit stuk begon, dacht ik ook: ik ben
geen racist. Dat was mijn muurtje. En Zwarte Piet heeft niets te maken met
negers." In de zaal klinkt verontwaardigd gesis: "Wij zijn zwart, geen negers."
Faber, geschrokken: "Negers is voor mij een geuzennaam." Een man roept: "Voor
ons niet."

Beeldend kunstenaar Annette Krauss onderschrijft Fabers lezing. "Nederlanders
zeggen: er is geen probleem, we zijn geen racisten." Krauss wilde in september
een optocht tegen Zwarte Piet houden in Eindhoven, maar zag daarvan af na na
dreigementen. "Blijkbaar kun je daar in Nederland niet over discussiëren." Uit
angst, denkt de zaal, angst om in de eigen ziel te kijken.

Daarom moeten we voorzichtig opereren, zegt Priscilla Ramsahai van radiozender
Mosa FM: "Obama is ook president geworden doordat hij niet sprak over ras." De
Rooy antwoordt: "Het is Obama gelukt, doordat de Amerikaanse bevolking besefte
dat hij is geboren uit een witte kut." Sinterklaas mag blijven, vindt De Rooy,
maar: "Voor Zwarte Piet nemen we een blauwe smurf: die heeft geen ras."

De Rooy zou het stuk, dat gisteren werd voorgelezen, graag uitbouwen tot een
multimediale theatershow. Kunstfondsen hebben subsidie steeds geweigerd. "Dus
beginnen we hier, aan the edge, met een theaterguerrilla."

LOAD-DATE: November 27, 2008

LANGUAGE: DUTCH; NEDERLANDS

NOTES: De voorstelling is t/m 29 november te zien in Krater theater en op 30
november in Theater De Balie. Inlichtingen: www.krater.nl

GRAPHIC: 2711bin1dialoggg, Presentator Glenn Codfried (midden) van het
multiculturele MART Radio, tegenstander van Zwarte Piet, na de voorstelling in
debat met andere bezoekers., Foto Maarten van Haaff

PUBLICATION-TYPE: Krant


                         Copyright 2008 NRC Media B.V.
                              All Rights Reserved

                               9 of 20 DOCUMENTS



                                NRC Handelsblad

                                December 2, 2006

Groen? Geel? Zwart? Piet!

BYLINE: Paul Steenhuis

SECTION: LEVEN & CETERA; Blz. 55

LENGTH: 345 woorden

SAMENVATTING:

Pieten in alle kleuren van de regenboog bevolken de straten, naast zwarte Zwarte
Pieten, ziet Paul Steenhuis

VOLLEDIGE TEKST:

Het is nu officieel - als we tenminste de Sinterklaas van de publieke omroep als
de Echte Sinterklaas erkennen: naast Zwarte Pieten zijn er dit jaar met de
stoomboot officieel rood, groen en geel gekleurde Pieten het land binnen
gekomen. Jeugdige kijkers worden door het Sinterklaasjournaal opgeroepen de
nieuwe bont gekleurde Pieten te fotograferen en naar de site
www.sinterklaasjournaal.nl te sturen. De presentatrice van het tv-programma,
Dieuwertje Blok heeft namens de jeugdige kijkers afgelopen week een verklaring
voor het verschijnsel van de gekleurde Pieten van Sinterklaas afgedwongen. De
verklaring van de Goedheiligman is simpel: de stoomboot is door de regenboog
gevaren, en als gevolg daarvan zijn er nu ook Regenboog Pieten. Daar is niks mis
mee, volgens de Sint in het Sinterklaasjournaal: "Een Piet is een Piet en blijft
een Piet." Daarmee lijkt een eind te komen aan het afgelopen jaren soms heftig
gevoerde politiek correcte debat of een zwarte Zwarte Piet in een multiculturele
samenleving niet discriminerend is, of vernederend voor zwarte mensen, vanwege
de associatie met slavernij - de zwarte als knecht.


Maar, volgens de historiewebsite www.anno.nl (Zwarte Pieten, Groene Pieten) komt
het zwarte gezicht in de Sinterklaastraditie niet voort uit het
slavernijverleden, maar uit middeleeuwse duiveluitdrijving-tradities. Hoe het
ook zij, en hoezeer de politiek correcte Regenboog Pieten ook de straten en
daken veroveren, er zijn ook donkergekleurde mensen die zelf geen enkel probleem
met de Zwarte Piet-traditie hebben. Dat is dezer dagen onder meer bij alle 584
Blokker-winkels in Nederland te zien. De Zwarte Piet die daar de potentiële
klanten vanaf de reclameposters toelacht en wenkt, is zelf een donker gekleurde
man, die 'zwart' geschminkt is. "Het is een keuze van de fotostudio, geen
statement van Blokker", zegt een woordvoerster desgevraagd. "Het is een model
dat geen bezwaar heeft tegen Zwarte Piet."

LOAD-DATE: December 2, 2006

LANGUAGE: DUTCH; NEDERLANDS

GRAPHIC: 0212LePiet001, DUBBEL: De Zwarte Piet bij Blokker is ook donker onder
de schmink
0212lepietje1, REGENBOOGPIETJES met linksonder Sue-Lin en Mei-Yi Weggeman,
Foto's Sinterklaasjournaal
0212lepietje3
0212lepietje2
0212lepietje4

PUBLICATION-TYPE: Krant


                         Copyright 2006 NRC Media B.V.
                              All Rights Reserved

                               10 of 20 DOCUMENTS

                               Eindhovens Dagblad

                               November 16, 2006

Sinterklaasbijlage - Zwarte Piet is een merkwaardig figuur; Daar komt ie aan ?

door Leo de Boer

LENGTH: 670 words

HIGHLIGHT:
 Vanaf het moment dat Sinterklaas deel ging uitmaken van de Nederlandse
volkscultuur, was daar ook Zwarte Piet. Waar kwam die plotseling vandaan?

Dat Sinterklaas geienspireerd is op de bisschop van Myra, weten we intussen wel,
maar over de geschiedenis van zijn vrolijk in het rond rondspringende knecht is
veel minder bekend. "Een merkwaardig figuur", noemt Piet-expert Fred Lunenberg
hem. Lunenberg is bestuurslid van het Sint Nicolaasgenootschap, waarvan het
secretariaat is gevestigd in Veldhoven, en verdiept zich al meer dan dertig jaar
in het wezen van Zwarte Piet. Lunenberg werkt in het dagelijks leven bij het
Nederlands Forensisch Instituut en noemt zijn hobby 'een tegenwicht tegen de
ellende en rottigheid' die hij in zijn werk onvermijdelijk tegenkomt.Lunenberg
stelt vast dat Zwarte Piet zoals wij hem kennen pas echt op het toneel
verschijnt rond 1850 in een prentenboekje van de Amsterdamse schoolmeester Jan
Schenkman. De knecht van Sinterklaas, zwart en in veelkleurige pagekleding,
krijgt hier zijn vorm. Maar: "De naam Zwarte Piet treffen we pas aan in een
Sinterklaasboek van 1891", schrijft Lunenberg in het cursusboek van het Sint
Nicolaasgenootschap.Hetgeen overigens weer niet wil zeggen dat Zwarte Piet
daarvoor niet bestond. In zijn oervorm verscheen hij in de Middeleeuwen aan de
zijde van Sinterklaas als een geketende, dikwijls zwarte, duivel. Zwart
symboliseerde in de Middeleeuwen het overwonnen kwaad, en verwees niet naar een
ras of huidskleur.Middeleeuwse kloosterscholen waren aanvankelijk de enige
plaatsen waar het rooms-katholieke heiligenfeest werd gevierd. Sinterklaas
verscheen daar in mirakelspelen, loofde de ijverige kinderen en strafte de
stouterikken. Het feest brak al snel ook door de kloostermuren: leerlingen
verkleden zich als bisschop en gingen de straat op om te bedelen. Op het
platteland leidde dat er toe dat jongelui hun eigen feestjes bouwden: lawaai
schoppend, verkleed en met onherkenbaar gemaakte zwarte gezichten kwamen ze
bedelend aan de deur, strooiden met pepernoten en informeerden en passant ook
naar stoute kinderen. Het verklaart de belangrijkste ingredieenten van Zwarte
Piet: zijn zwarte kleur, op zoek naar stoute kinderen, strooiend met pepernoten.
Lange tijd is hij een boeman, waarvoor je als ondeugend kind maar beter kunt
oppassen. De ergste belhamels verdwijnen in de zak en eindigen in de
pepernotenmachine. Maar als de pedagogische inzichten veranderen, verandert ook
de rol van Zwarte Piet: vanaf de jaren zestig van de vorige eeuw wordt hij een
grappige en acrobatische kindervriend.De roe is intussen helemaal uit de tijd,
schrijft Fred Lunenberg, laat staan bangmakerij. Lunenberg: 'Zijn de kleintjes
echt heel bang voor Zwarte Piet, dan dient deze zich zeer terughoudend op te
stellen'.Sinds de jaren tachtig wordt trouwens zo nu en dan geijverd voor
afschaffing van Zwarte Piet. Hij zou namelijk alle racistische vooroordelen
verenigen over de witte goede meester en de zwarte, onderdanige, domme knecht.
Kunnen we van Piet geen vrolijk, leukgekleurd clowntje maken, zo luidde het
voorstel ooit. Lunenberg: "Geel-, groen- of bontgekleurde Pieten passen niet in
onze Sinterklaastraditie en scheppen alleen maar verwarring bij gelovige
kleuters." Enkele tips voor Zwarte Piet Het Sint Nicolaasgenootschap Nederland
verzorgt cursussen voor Sint en Piet. Piet-expert Fred Lunenberg geeft een reeks
tips voor Zwarte Piet, waaronder de volgende: Gooi niet met strooigoed! Zeker
niet in een optocht. Kinderen gaan over de grond kruipen en hebben nergens
anders meer oog voor. Ze kunnen dan makkelijk onder de voet worden gelopen.Blijf
in je rol! Keer na afloop van het feest naar huis als Zwarte Piet. Verschijn
niet plotseling, geschminkt en al, in je eigen kleding op de feestvloer.Let op
de mijter van Sinterklaas. Ga regelmatig na of die nog recht op zijn hoofd
staat.Maak goede afspraken met de Sint over het verloop van het programma.
Voorkom dat je met elkaar de draad kwijtraakt.Stel de kleintjes het eerst op hun
gemak. Geef hen als eerste wat snoepgoed.Zwarte Piet moet zijn plek kennen. Hij
is onderdeel van een feest, en gaat niet op de plaats van de ouders staan.

LOAD-DATE: November 16, 2006

LANGUAGE: Dutch

PUB-TYPE: NEWSPAPER

                      © Copyright 2006 Eindhovens Dagblad

                               11 of 20 DOCUMENTS

                                Brabants Dagblad

                               November 24, 2005

TAAL EN TEKEN: S/sinterklaas

door Wim Daniels

LENGTH: 376 words

HIGHLIGHT:
 Sint-Nicolaas moet met hoofdletters, zoveel is mij wel duidelijk. Maar wat
S/sinterklaas betreft, ben ik volledig de weg kwijt. Volgens het nieuwe Groene
Boekje, het spellingboekje van het Nederlands, moet 'sinterklaas' met een kleine
letter worden geschreven als het gaat om een persoon die voor Sint-Nicolaas
speelt. Maar 'Sinterklaas' krijgt een hoofdletter als er Sint-Nicolaas in
hoogsteigen persoon mee wordt bedoeld.


Toen ik zelf nog een kind was, heb ik in het patronaatsgebouw in Aarle-Rixtel
een keer op de schoot van Sinterklaas gezeten. Ja, Sinterklaas met een
hoofdletter, denk ik. Het was weliswaar mijn vader, maar dat wist ik niet, want
Sinterklaas was Sinterklaas voor mij. Ik kende geen sinterklaas. Geen enkel kind
dat in Sinterklaas gelooft, kent een sinterklaas. Als ze toen tegen mij gezegd
zouden hebben dat Sint-Nicolaas mijn vader was, dus sinterklaas met een kleine
letter, had ik dat nooit geloofd.

Natuurlijk waren er indertijd ook Zwarte Pieten bij. Ja, nu achteraf weet ik dat
ze verkleed waren als Zwarte Piet en dat ze dus volgens het Groene Boekje
misschien wel zwarte pieten met kleine letters waren, maar dat weet ik niet
zeker, want Zwarte Piet ontbreekt in het nieuwe Groene Boekje, evenals zwarte
piet. Waarom ze er niet in staan, is mij een raadsel. Het Groene Boekje kent wel
'zwartepiet' (aaneengeschreven), maar daar staat achter dat het een speelkaart
is schoppenboer neem ik aan. De nieuwe Dikke van Dale kent Zwarte Piet wel met
hoofdletters gelukkig. En daar staat bij dat het de knecht van Sinterklaas is,
waarbij Sinterklaas met een hoofdletter geschreven wordt, wat dan weer niet in
overeenstemming is met het Groene Boekje, of had Sint-Nicolaas ook al Zwarte
Pieten? De belangrijkste Zwarte Piet die destijds dienst deed als knecht van
Sinterklaas-mijn-vader was Jan Janssen van de Hagelkruisweg. Dat hij het was,
hoorde ik natuurlijk pas jaren later, terwijl ik er nota bene nog bij was
geweest toen hij als Jan Janssen bij ons thuis de kolenkachel had vervangen door
een oliehaard. Hij had bovendien een nieuwe pijp in de schouw gestoken en mijn
vraag was toen geweest (het was in de tijd dat ik nog gelovig was) of dat met
het oog op Zwarte Piet wel kon. Die vraag kan ik me nog goed herinneren, het
antwoord niet meer. Maar toen Jan Janssen met die kachel en die pijp bezig was,
wist ik niet dat hij in november en december in zijn vrije tijd voor zwarte piet
speelde. Ik kende namelijk alleen Zwarte Piet. De hele kwestie is nu intussen
natuurlijk verjaard. Mijn vader is trouwens dood en Jan Janssen zal wel zo
ongeveer met pensioen zijn, zeker als Zwarte Piet. Dus de spelling doet er
eigenlijk niet meer toe.

LOAD-DATE: November 24, 2005

LANGUAGE: Dutch

PUB-TYPE: NEWSPAPER

                       © Copyright 2005 Brabants Dagblad

                               12 of 20 DOCUMENTS

                               Eindhovens Dagblad

                                December 1, 2004

Zwarte Piet, van boeman tot manager

door Machteld Leistra

SECTION: Gezondheid

LENGTH: 1168 words

HIGHLIGHT:
Groene, gele en blauwe Pieten of helemaal geen Pieten? Enkele jaren geleden
woedde er nog een felle discussie over de politieke correctheid van het
sinterklaasfeest in onze multiculturele samenleving. De zwarte Piet ging toen
vooral naar zwarte Piet, maar daar hoor je nu niemand meer over.


Vroeger waren kinderen doodsbang voor zwarte Piet. En niet zonder reden zo
blijkt uit deze prent uit 1940.

Illustraties uit Op zoek naar Zwarte Piet

Ooit stond hij te boek als gemene man die stoute kindertjes in zijn zak meenam
en hen met de roe sloeg. Later werd hij de beetje dommige knecht van Sinterklaas
in een koddig pakje. Tegenwoordig is hij meer een assistent-manager zonder wie
het hele 5 decemberfestijn danig in de soep zou lopen. En dat heeft
waarschijnlijk aardig de wind uit de zeilen gehaald van de anti-zwarte Piet
-activisten die in de jaren negentig geleden pleitten voor zijn afschaffing.

Maar een folkloristische traditie die zo in de Nederlandse samenleving is
ingeburgerd, is moeilijk uit te roeien. Een kniesoor die nog valt over de
zwartheid van zwarte Piet en ook de Sint mag zijn witte baard gewoon houden.
Zelfs van de Landelijke Vereniging van Anti-discriminatiebureaus en Meldpunten.

"Rond Sinterklaas krijgen we altijd wel wat telefoontjes van mensen die vragen
om iets aan Sinterklaas te doen omdat ze het als een racistisch feest ervaren.
Maar wij kunnen alleen klachten behandelen die in strijd zijn met de Wet Gelijke
Behandeling en daar valt een eeuwenoude traditie als Sinterklaas niet onder",
zegt secretaris Jessica Silversmith. Klachten van mensen die op straat
nageroepen zijn als 'Zwarte Piet' heeft zij nog nooit gehad.

Historicus Frits Booy, schrijver van het boekje 'Op zoek naar zwarte Piet' en
bestuurslid van de Stichting Nationaal Sint Nicolaas Comitee, vindt de discussie
over zwarte Piet een beetje overtrokken. "Natuurlijk zullen kinderen met een
donkere huid rond deze tijd wel eens 'zwarte Piet' naar hun hoofd geslingerd
krijgen", aldus Booy, "maar als je rood haar hebt, ben je ook een vuurtoren. Ik
droeg vroeger een bril en toen was ik een 'brillenjood'. Een jaar of vijf
geleden stak de trend de kop op dat je ook blauwe, groene en witte pieten had,
maar dat bleek te verwarrend voor kinderen. Dat begrepen ze niet. Ik zou zeggen:
als zwarte Piet echt een hele grote bron van ergernis is, laat hem dan gewoon
weg. Maar hij behoort wel tot onze traditie sinds 1850."

Toch maar eens kijken hoe dat wordt ervaren op een multiculturele school. 't
Palet in Eindhoven, een school met overwegend allochtone leerlingen, viert
Sinterklaas op de traditionele manier. Marjolein Kruijer is leerkracht in groep
2: "Sinterklaas hoort erbij. Die traditie houden we in stand. Hij komt op school
en de kinderen mogen hun schoen zetten en krijgen een cadeautje. Het is
natuurlijk wel zo dat bij ons op school bijna geen enkel kind ook thuis
Sinterklaas viert. We besteden daarom geen aandacht aan wat de kinderen allemaal
thuis wel of niet als cadeau krijgen. De nadruk ligt ook helemaal niet op

het christelijke aspect. Kruizen op mijters laten we zoveel mogelijk weg. Maar
zwarte Piet is bij ons gewoon zwart."

Eeuwen geleden omringde Sinterklaas zich met duistere figuren. Sintspecialist
Frits Booy: "In Tsjechie verscheen Sinterklaas met een duivel en in Duitsland
had je de Kinderschrik, figuren die stoute kinderen ophaalden en in de zak
stopten." Maar in Nederland is zwarte Piet er pas in 1850 bijgehaald. Toen
bedacht schoolmeester Jan Schenkman het sinterklaasfeest zoals wij het nu nog
steeds vieren. Hij omringde de oude baas met enkele in die tijd hypermoderne
items. Dat hij met een stoomboot aankwam zou nu gelijk staan aan het verschijnen
in een spaceshuttle en ook zijn bediende was in die tijd reuze trendy. Bij de
'rich and famous' in de negentiende eeuw was het namelijk heel hip om een Moorse
huisbediende te hebben in een kleurig pagepakje.

"Prinses Marianne, de dochter van koning Willem I, kreeg er zelfs een voor haar
verjaardag. Het was zo 'in' dat Schenkman Sinterklaas ook zo'n bediende heeft
gegeven."

Net als Sinterklaas zelf, die vroeger ook niet de aardige, begripvolle senior
was die hij nu is, is zwarte Piet in de loop der jaren geevolueerd. "Eigenlijk
is zwarte Piet tegenwoordig alleen maar een goed rolmodel. Hij heeft zich in de
loop van de tijd heel positief ontwikkeld. Tot de jaren vijftig waren de
kinderen nog doodsbang voor hem. Hij sloeg met de roe en stopte kinderen in de
zak, maar sinds de jaren zestig is dat toch wel veranderd. De roe is verdwenen
en hij is nu meer de manager van Sinterklaas die ook nog allerlei grappen,
grollen en acrobatische toeren mag uithalen.

Eigenlijk is Sinterklaas maar een saaie piet in vergelijking met zijn
assistent."

Het boekje 'Op zoek naar Zwarte Piet' van Frits Booy is uitgegeven door de
Stichting Nationaal Sint Nicolaas Comite, Postbus 28006, 5602 JA Eindhoven.

E-mail: info@snsnc.nl.

Prijs 8,50.Piet EmileHij is er helemaal klaar voor. En dit jaar weet zwarte piet
Emile precies wat hem te wachten staat. Om precies te zijn 59 kinderen van
medewerkers van apparatenbouwer CCM in Nuenen. En die willen allemaal een pakje.

Was piet Emile vorig jaar nog moeilijk over te halen voor zijn rol naast de
Sint, dit jaar aarzelde hij geen moment. Graag hijst hij zich in zijn met gouden
biezen afgezette pietenkostuum, stift hij zijn lippen en poetst hij zijn zwarte
gezicht op. Eenmaal in pak voelt hij zich helemaal de piet.Dit jaar wordt er van
piet Emile ook wat stuntwerk verwacht. Hij klimt via het dak op een balkonnetje
en laat zich vervolgens aan een touw naar beneden zakken. Maar zijn pakje zit
lekker los en zijn muts staat stevig op zijn krullen gespeld, dus al die
kapriolen moeten geen probleem zijn.

Ondertussen horen de kinderen achter het bedrijf de helikopter van Sint Nicolaas
dalen. De heli is al weer weg voor ze hem hebben gezien, maar daar gaat het ook
niet om. De Sint blijft een paar uur en heeft een flinke palet vol cadeaus
meegebracht. En daar gaat het om. Piet Emile moet nu alleen nog zorgen dat het
goede pakje bij het goede kind terechtkomt. Maar daar improviseert hij wel wat
op.Piet EdwinZenuwen kent hij niet, al is het de eerste keer dat hoofdpiet Edwin
de leiding neemt over het bezoek van Sinterklaas aan de Fontys hogescholen. Maar
zijn rol zit hem in het bloed: "Ik doe gewoon wat in mij opkomt", zegt hij met
zware pietenstem.

Ondanks zijn stralend witte gymschoenen worden van piet Edwin geen halsbrekende
toeren verwacht. "Ik ben de serieuze piet. ik draag de staf en het boek van
Sinterklaas en fungeer een beetje als zijn bodyguard. De andere pieten zijn voor
de disco en de lol."

Over zijn statige kostuum is Piet Edwin zeer tevreden. "Het zit lekker. Alleen
de panty en de muts op mijn bos met krullen en oorbellen is effe wennen. En ik
geef niet af hoor, voel maar." Het gezelschap van piet Edwin wordt opgewacht
door 45 kinderen. Voor ieder van hen heeft de Sint een stukje geschreven. Maar
er is ook een boot vol cadeaus. Die mag echter pas geplunderd worden als de Sint
klaar is met het lezen van alle stukjes. Dan gaat de muziek van de discopiet
weer aan, zijn er balonnen en kan er gefeest en gezongen worden. Waarbij
hoofdpiet Edwin een oogje in het zeil houdt.

LOAD-DATE: December 1, 2004

LANGUAGE: Dutch

PUB-TYPE: NEWSPAPER

                      © Copyright 2004 Eindhovens Dagblad

                               13 of 20 DOCUMENTS

                          De Stentor/Deventer Dagblad

                               November 27, 2003

Sint werkte lang zonder piet

SECTION: GOTWEE (pagina twee)

LENGTH: 369 words


door Elske van Soest

APELDOORN - Rabbadoelie, Jan de Knecht, Hans Moef, Sabbas, Trabbadoelie en
Pedro. Beter bekend als Zwarte Piet. Want deze knecht heeft een heleboel namen
gehad. Waarom wij hem kennen als Zwarte Piet, moet het boek 'Op zoek naar Zwarte
Piet' van Frits Booy uit Baarn duidelijk maken.

Ter ere van het tienjarig bestaan van de Stichting Nationaal Sint Nicolaas
Comite, waar de 61-jarige Booy bestuurslid van is, heeft hij het boekje
geschreven. 'Op zoek naar Zwarte Piet' moet duidelijkheid geven over het
ontstaan, de ontwikkeling en de betekenis van deze dienaar van Sint Nicolaas. In
het boek worden een heleboel verhalen en theorieen over de knecht op een rij
gezet.

Al zolang wij ons kunnen herinneren bestaat Zwarte Piet. Toch was hij er niet
altijd. Pas in 1850 verscheen de zwarte dienaar naast Sinterklaas op het dek van
de stoomboot. De bisschop liep toen al eeuwen over de daken. 'Sinterklaas is
heel lang een zaam geweest', grapt Booy.

'Het boekje is vooral geschreven voor liefhebbers van 5 december', aldus Booy.
In het boek gaat hij in op de oorsprong van Zwarte Piet. Wie was hij en waar
kwam hij vandaan. Want de knecht verscheen werkelijk uit het niets. Booy: 'Hij
was er opeens in een kinderboekje uit 1850 van Jan Schenkman. We hebben dus een
pietloos tijdperk gekend. Dat was nieuw voor mij. Ik dacht ook dat Zwarte Piet
er al tijd al was.'

Nadat Schenkman de dienaar van sinterklaas in het leven heeft geroepen is deze
nooit meer verdwenen. 'Ze horen bij elkaar. Zwarte Piet kwam om de bisschop te
helpen met het belonen en straffen van de jeugd en dat blijft hij doen', meent
Booy. Maar waar kwam die pieterbaas nu helemaal vandaan? De Baarnaar heeft zes
verschillende verhalen hierover op een rijtje gezet. Zo was de knecht vroeger
onder meer een zwarte raaf, duivel, Ethiopische slaaf en zelfs een zeerover van
oorsprong. Booy: 'Ik denk dat de zwarte raaf het meeste overeen komt met onze
Zwarte Piet.'

Met de komst van Zwarte Piet droeg de goedheiligman zijn functie over. Het
dragen van de zak, gluren door de schoorsteen en het geven van de roe, waren nu
taken van de knecht. 'Hierdoor werd Sint de lieve oude man die hij nu nog steeds
is.'


LOAD-DATE: November 27, 2003

LANGUAGE: Dutch

PUB-TYPE: NEWSPAPER

           © Copyright 2003 Wegener Uitgeverij Gelderland-Overijssel

                               14 of 20 DOCUMENTS

                                   Het Parool

                               November 27, 2000

ALDUS

BYLINE: MARCEL WIEGMAN

SECTION: Binnenland; Pg. 3

LENGTH: 417 words


Piet Wester stuurde een e-mailtje naar de krant, namens actiegroep OPA (Ook
Pietje Anders). Vanaf nu, eist hij, moet sint ook worden vergezeld door zwarte
Kees, Klaas, Jan en Roy. Want anders . . .

Wordt u, een Piet zijnde, op straat nageroepen?

'Nee, nee.'

Maar u schrijft: 'Al jaren worden wij Pieten neergezet als krompratende, zwarte
sukkels, terwijl de meesten van ons gewoon wit zijn en hooguit een beetje
stotteren'.

'Ja, ja.'

En: 'Hebben we soms geen Piet Hein, Piet Mondriaan, Piet Lieftinck, Piet
Muyselaar, Piet Paaltjens, Piet Pienter en Piet Klerkx in ons midden?'

'Ja, ja.'

Kennelijk zit u iets dwars.

'Ja, nou, eh, kijk: het is ironisch bedoeld. Dat heeft u door?'

Nou, vertelt u maar.

'Er is een of andere actiegroep hier, die er bezwaar tegen maakt dat er zwarte
Pieten naar de scholen gaan. Die zeggen: dat is discriminatie. Zwarte mensen
worden neergezet als dom, gebrekkig sprekend. Ik vind dat uiterst irritant.'

Want?

'Nou, hoe lang is zwarte Piet hier nu al. Een paar honderd jaar? Geen enkel kind
zal zwarte Piet verwarren met een Surinamer. Vandaar mijn mailtje. Om het in het
belachelijke te trekken, zeg maar.'

Heeft u zelf wel eens voor zwarte Piet gespeeld?

'Nee, nee. Wel voor sinterklaas.'

Zonder blauwe en groene Pieten, neem ik aan.

'Ja, ja.'

Wat moet er nu gebeuren?

'Wat ik doe, is proberen het belachelijk te maken, dus. Zodat die actie van die
anti-zwarte-Pietenclub ontkracht wordt. Dat is mijn doel. Uiteindelijk.'

U uit ook een dreigement.

'Ja, omdat die andere groep ook een dreigement uitte. Die zei dat als ze hier op
de scholen met zwarte Pieten komen, dat zij dan het sinterklaasfeest zullen
verstoren. Wat natuurlijk uitermate schandalig is.'

En uw dreigement dan?

'Eh, ja, dat weet ik nu nog niet. Ik denk niet dat ik het zal uitvoeren.'

Maar wat houdt het in?

'Niets, niets. Ik ben ook maar in mijn eentje. Ik doe het uitsluitend om die
actie van die Robbert, of Robbie, of hoe heet die man, belachelijk te maken.'

U schrijft toch echt: anders zullen jullie nog wel eens zien wat er gebeurt.

'Ja, ja.'

Een loos dreigement?

'Een loos dreigement. Ja, ja.'

We hoeven ons geen zorgen te maken dat sinterklaas wordt gekidnapt?

'Nee, nee.'

Die actiegroep van u, die bestaat toch wel?

'Nee, nee. Eigenlijk niet. Ik heb dat in een opwelling verzonnen. Ik dacht:
misschien plaatst Het Parool het wel.'

Discriminatie ; Recht ; Criminaliteit ; Delicten

LOAD-DATE: May 9, 2003

LANGUAGE: DUTCH

                               © 2000 Het Parool

                               15 of 20 DOCUMENTS

                            The Independent (London)

                          November 27, 1999, Saturday

BLACK CHRISTMAS; ZWARTE PIET;
 THIS IS HOW SANTA'S LITTLE HELPERS DRESS IN HOLLAND. ANNA FOX PHOTOGRAPHS A
SOURCE OF MUCH LIBERAL EMBARRASSMENT

BYLINE: Peter Stanford

SECTION: FEATURES; Pg. 34, 35

LENGTH: 379 words


Dutch children get two bites at the annual present orgy of Christmas. On 25
December, they open their parcels with the rest of Europe, but on 6 December
they receive a special advance consignment thanks to Sinta Klaus - or Saint
Nicholas. The build-up begins a fortnight earlier, when the impersonators of
this fourth-century bishop arrive with great civic ceremony in Dutch harbours by
boat, laden with goodies. By tradition a tall, white-bearded figure in red
robes, Sinta Klaus is accompanied by his helpers, known as Zwarte Piets (Black
Petes). Played by women and children, the Zwarte Piets have gold earrings, white
ruffs and colourful velvet tunics and breeches, but it is not their fashion
sense that today causes sidelong glances. Their white faces are blacked up.

The origins of the decidedly politically incorrect Zwarte Piet are disputed.
Some say his face is black because he used to climb down chimneys to deliver
presents. Others have traced a link back to the black Moorish slaves who served
the Spanish when they were colonial masters of the Netherlands.

Zwarte Piet's manner has certainly moderated in recent years - he no longer
growls, and is more clown than curmudgeon. Some towns have even tried making him
red, green or white. But the Dutch, in every other respect standard bearers of
liberal values, prefer to stick - albeit somewhat uneasily - with Zwarte Piet
the way he has always been, rather as the British persist, shamefacedly, in
buying jam with a gollywog on the jar.

Face up to it "I was looking for a particular expression in the eyes of my
Zwarte Piets," says photographer Anna Fox. "It is a confrontational look,
confronting all of us with a question that is relevant to Europe, namely, what
do we think about racism? Racism isn't unique to the Dutch. I'm not trying to
say that. It is part of all our histories and we can't simply sweep away the
past by getting rid of local and often potentially embarrassing reminders like
Zwarte Piet. They still have a role and that, I think, is to make us look and
think and talk about them, and, through them, about racism. They mean that we
can't pretend that it doesn't exist." n

'Zwarte Piet' by Anna Fox with text by Mieke Bal is published by Black Dog,
pounds 16.95

LOAD-DATE: November 29, 1999

LANGUAGE: ENGLISH

                      Copyright 1999 Independent Print Ltd

                               16 of 20 DOCUMENTS

                                Algemeen Dagblad

                               November 17, 1998

Zwarte Piet in opspraak

BYLINE: DOOR ALBERT KOK

SECTION: VUURWERK; Pg. 2

LENGTH: 539 words


    SINTERKLAASJE, kom maar binnen zonder knecht. De titel doet een politiek
correct boek vrezen. En die vrees is volkomen terecht. Lulu Helder en Scotty
Gravenberch willen een einde maken aan Zwarte Piet. Want, betogen ze in het
bestek van iets meer dan 200 pagina's: "De figuur van Zwarte Piet, zoals hij in
kinderboeken, kleurplaten, intochten en toneelstukjes gepresenteerd wordt,
reproduceert de stereotypen en vooroordelen over zwarte mensen.'

    In eerste instantie denk je: waar maken de auteurs zich druk om? Ze
beschrijven Sinterklaas als een oude witte man met een baard, een staf, een
mijter en een schimmel. En Zwarte Piet wordt getypeerd als zwarte man, jonger
dan Sinterklaas, die ook door vrouwen gespeeld kan worden, mits ze met een diepe
stem praten en een kleurig pak en een fraaie hoed met een veer dragen.

    Maar daarbij blijft het niet, klagen Helder en Gravenberch. Want Sinterklaas
mag zich erop beroepen dat hij verstandig is en vriendelijk, wijs, barmhartig en
de baas, terwijl Zwarte Piet te boek staat als lenig, dom, grappig en knecht.

    Wat de auteurs met hun beschrijving van de hoofdpersonen uit het naderende
volksfeest ongewild duidelijk maken is Nederlanders verschillende beelden
hebvben van Sinterklaas en Zwarte Piet. Een niet representatieve steekproef ter
redactie leert dat menigeen zich Sinterklaas herinnert als een humorloze
rijkaard die meer van je wist dan je lief was. Als het even tegenzat, kreeg je
je gevraagde cadeautjes niet en voelde je je daarover achteraf nog schuldig ook!
Toegegeven, aan Piet had je in dat geval ook niet veel, maar met hem kon je
tenminste nog lachen.

    Tussen de regels door wordt het probleem van de twee schrijvers van het boek
wel duidelijk. Ze zijn beiden van Surinaamse afkomst en beschouwen - om die
reden? - Zwarte Piet als een niet bijster snuggere representant van hun cultuur.
Dat is behalve jammer ook historisch onjuist. Zwarte Piet heeft van oorsprong
niets te maken met donker gekleurde mensen.

    Honderden jaren voordat de meeste Nederlanders voor het eerst met zwarten in
aanraking kwamen, maakte Zwarte Piet in de Middeleeuwen zijn folkloristische
entree als de Zwarte Man, oftewel de 'Duistere Man'; de personificatie van de
duivel.

    Wat dat laatste betreft hebben Helder en Gravenberch weinig te klagen. Met
het verstrijken van de tijd is Zwarte Piet immers behoorlijk in zijn voordeel
veranderd. In plaats van een boze boeman is hij nu een goedlachse clown; de roe
is van het accessoirelijstje geschrapt en de zak waarin ooit stoute kinderen
werden afgevoerd is tegenwoordig louter nog met speelgoed gevuld.

    Als het waar is dat racisme voortkomt uit angst, dan moeten we de Zwarte
Piet zoals wij die kennen vooral niet afschaffen. Alleen al uit educatieve
overwegingen dienen we hem te koesteren en is het een gemiste kans als we hem -
zoals de auteurs voorstellen - in het vervolg rood, blauw of geel schminken.

    Het enige dat we hoeven af te spreken is dat iedereen fout is die Zwarte
Piet met donkere rijksgenoten associeert. Laat Sinterklaas nu maar binnenkomen.
Met knecht. Pardon: met medewerker.

    Foto: Zwarte Piet heeft niets te maken met gekleurde mensen; hij is van
oudsher de verpersoonlijking van de duivel.

LOAD-DATE: May 8, 2003

LANGUAGE: DUTCH

                © 1998 PCM Uitgevers B.V.  All rights reserved.

                               17 of 20 DOCUMENTS

                                   Het Parool

                                December 4, 1997

BRIEVEN

SECTION: Pg. 11

LENGTH: 781 words


Zwarte Piet (4) In Het Parool van 28 november staat een artikel met als kop
'Zonder Zwarte Piet is het geen Sinterklaasfeest meer'. Uit dit artikel begrijp
ik dat een actie-comite Zuidoost al jaren strijdt tegen het fenomeen Piet.

Ik kan mij indenken dat dit comite geen poot aan de grond krijgt omdat naar mijn
mening de aanpak onjuist is. Het Sinterklaasfeest is een Nederlands traditioneel
feest dat ook is gaan behoren tot een van de culturele eigenheden. Dat moet
gerespecteerd worden.

Anders is het wanneer door beleving van die traditie andere groepen zich
gediscrimineerd voelen. Ik vind dat Zwarte Piet als individu niet discrimineert
en bij de zwarte kinderen ook niet als zodanig overkomt. Het is daarom klinklare
onzin om Zwarte Pieten op openbare scholen in Zuidoost te verbieden. De kinderen
zouden er niks van begrijpen en er helemaal door uit balans geraken. Zij zouden
immers in het winkelcentrum of bij hun vriend(in) thuis ook een Zwarte Piet
tegen kunnen komen die hun handenvol pepernoten aanbiedt. Ik denk dat de
volwassenen er goed aan doen hun probleem niet op de kinderen te projecteren.

Voorts verbaast het mij dat die discussie rond het Sinterklaasfeest nu pas
oplaait. Wat deed die commissie voor die tijd ?

Ik zou de commissie willen adviseren met de scholen in discussie te gaan. Niet
over het afschaffen van Zwarte Piet, maar over het wijzigen van de
minderwaardige/vernederende teksten ten opzichte van Zwarte Piet. Zoals:
'Sinterklaasje kom maar binnen met je vriend' (in plaats van knecht). 'Ook al is
hij zwart als roet, hij meent het toch goed' vervangen, enzovoort. Ook zou Piet
geen krom Nederlands met een bepaald accent mogen spreken. Dat past immers niet
in deze tijd. Zo'n aanpak hoeft niet te leiden tot afbraak van de Sint
Nicolaastraditie en een oplossing behoeft zich ook niet te beperken tot openbare
basisscholen in Amsterdam Zuidoost. Ik denk dat een dergelijke aanpak geen
weerstand hoeft op te roepen en dat het gewenste doel eerder bereikt wordt,
zonder emotioneel gekissebis, wat een goede discussie vaak in de weg staat.
R.SECA, Zaandam

Zwarte Piet (5) In Het Parool van 28 november lees ik onder meer: Zwarte Piet in
Bijlmermeer taboe.

Ja hoor, december is in aantocht. Kunnen ze weer fijn discussieren over de vraag
of Zwarte Piet wel kan. Dat moest toch niet mogen, een zwarte man die een blanke
dient. Is dat nu zo erg ? Met Zwarte Piet is geen zwarte man bedoeld, maar een
tegenhanger van het wit. Zoals dag en nacht en wie zal beweren dat de nacht
minderwaardig is ?

Mag op 6 januari de zwarte koning nog wel ? Moeten ze nu alle drie wit zijn, of
juist zwart ? Er wordt veel gejubeld over onze zogenaamde multi-culturele
samenleving.

Pak onze kinderen dat mooie sprookje van Sint en Piet niet af en besteed je
energie liever aan belangrijker zaken. P. VOS, Amsterdam

Zwarte Piet (6) Ik heb zelf geen kleine kinderen meer en dus vier ik al lang
geen Sinterklaasfeest meer. Maar omdat wij het zo'n gezellig feest vonden, wil
ik bij de huidige gevoerde negatieve Sinterklaascampagne benadrukken dat Sint en
Piet voor kinderen een eenheid van gestrenge goedheid vormen.

Persoonlijk ken ik niet een kind dat bij dit feest aan discriminatie denkt. Die
mensen met hun negatieve campagne bezitten dan ook niet meer de spontaniteit,
oprechtheid en blijheid van het kind. Jammer voor hun.

Op 5 december vieren wij weer Sinterklaasfeest met Zwarte Piet. B. WEVERS,
Almere-stad

Tabaksreclame Een Europees verbod voor tabaksreclame is in de maak. En het
Nederlandse kabinet wil die reclame alleen nog maar toestaan op vastgestelde
verkooppunten. Maar wat wordt nu precies met dat laatste bedoeld ?

Er druppelt bijvoorbeeld maand in, maand uit, in onder meer supermarkten en
kantines, een gestage stroom binnen van folders, afkomstig van de
tabaksindustrie. Reclamewedstrijd na -wedstrijd en reclame-actie na -actie wordt
zodoende onder de aandacht gebracht van zeker ook een jeugdig publiek. De taal
en de opmaak, de te winnen prijzen en de aangeboden actie-artikelen zijn
onmiskenbaar afgestemd op vooral deze doelgroep.

Wenst het kabinet dit soort reclamewerk in de toekomst op de vast te stellen
verkooppunten nu juist toe te staan of te verbieden ? F. M. BOON, Delft

Pitt Island Het is natuurlijk leuk om te weten dat de eerste zonsopgang in 2000
te zien zal zijn boven Pitt Island (Het Parool van 29 november), maar dat feit
moet niet in verband worden gebracht met een 'nieuw millenium'. Het jaar 2000 is
het honderdste en dus het laatste van de twintigste eeuw en niet het eerste van
de 21ste eeuw -en dus ook niet het eerste van een nieuw millennium. M. FLOTHUIS,
Amsterdam

LOAD-DATE: May 9, 2003

LANGUAGE: DUTCH

                               © 1997 Het Parool

                               18 of 20 DOCUMENTS

                                NRC Handelsblad

                               November 24, 1994

Nog 12 nachtjes slapen; Zwart moet-ie zijn

BYLINE: BERNARD HULSMAN

SECTION: Voorpagina; Pg. 1

LENGTH: 612 words


Steeds meer wordt Sinterklaas bedreigd, niet alleen door de verschrikkelijke
Kerstman, maar ook door de politiek correctelingen. Zo maakte gisteren een
actiegroep bekend dat een bezoek van Sinterklaas aan asielzoekerscentra alleen
gewenst was als hij kwam met een kruisloze mijter. Het kruis zou kwetsend zijn
voor de daar verblijvende moslims.

Zwarte Piet wordt al veel langer gezien als een politiek incorrecte
verschijning. Aan het einde van de twintigste eeuw, zo luidt de politiek
correcte mening, past het niet meer dat een roomskatholieke bisschop er zwarte
knechten er op na houdt. Waarom geen Rode, Blauwe en Gele Pieten, zeggen de
tegenstanders van Zwarte Pieten al jarenlang en bij de intocht van Sinterklaas
in Amsterdam was te zien dat hun pleidooi succes heeft.

Tja, waarom geen Gekleurde Pieten? Als gelovige in Sinterklaas heb ik Zwarte
Piet nooit als neger gezien. Ja, mijn oom Dolf, een zeevarende vriend van mijn
tante, was een neger, maar die kwam vaker dan eens per jaar langs en bracht dan
geen snoep, maar opgezette krokodillen voor ons mee. Zwarte Piet was zwart,
dacht ik, omdat hij door de schoorsteen kroop. En weliswaar hielp hij
Sinterklaas, maar een echte knecht was hij niet. We zongen tenslotte over
Pieterbaas.

Achteraf gezien was dit een particuliere ervaring. Bij navraag bleek dat de
meeste andere gelovigen Zwarte Piet wel als neger zagen. En inderdaad, Zwarte
Pieten spraken vroeger verdacht vaak met een accent dat moest doorgaan voor een
Surinaamse tongval. Maar dat is al lang niet meer zo. De moderne Zwarte Piet
spreekt accentloos Nederlands, hoogstens iets zwaarder en brommender dan de
meeste witte Nederlanders. Ook van een deemoedige houding ten opzichte van
Sinterklaas is bij de moderne Zwarte Piet geen sprake meer. Het is al heel lang
geleden dat ik een Sinterklaas heb horen zeggen dat zijn Zwarte Piet dom is.
Zwarte Piet is al jaren geemancipeerd en tussen moderne Sinterklazen en Zwarte
Pieten bestaat niet zozeer een hierarchische verhouding als wel een op
gelijkwaardigheid berustende taakverdeling. Sint is een brommende oude man,
Zwarte Piet zijn kwikzilveren, jonge tegenhanger.

Er zijn nog meer redenen om Zwarte Piet zwart te houden. Natuurlijk is er het
argument van de traditie: Zwarte Piet is altijd zwart geweest en dat moet daarom
zo blijven. Het is ouderwets, jazeker, maar alles aan Sinterklaas is ouderwets.
Zijn heilige kleding, zijn bebaarde voorkomen en zijn archaische vervoermiddel
zijn ook niet van deze tijd en niemand pleit voor de afschaffing van deze
dingen. Een niet-zwarte Piet lijdt bovendien aan een groot gebrek aan
geloofwaardigheid: mensen met knalrode en Pruisisch blauwe hoofden bestaan
helemaal niet, dat weten zelfs de kleinste Sinterklaasgelovigen. Het is daarom
niet uit te sluiten dat het hele pleidooi voor gekleurde Pieten onderdeel is van
het Kerstmannencomplot tegen Sinterklaas.

Al deze argumenten zullen waarschijnlijk weinig indruk maken op de
politiek-correctelingen. Daarom een overweging waar zij zich wel iets van zullen
aantrekken. Nederland is de kampioen van de morele superioriteit, altijd klaar
om landen met een belast verleden of heden, zoals Duitsland en Zuid-Afrika, te
hekelen. Maar onze eigen vuile oorlog in Indonesie noemen we politionele acties
en over onze hoofdrol in de slavenhandel maakt alleen een doodenkele extreme
rapper zich kwaad. En nu willen we dan Sinterklaas vieren zonder Zwarte Pieten.
Het is weer een manier om het Nederlandse geweten te sussen en onze morele
zuiverheid in stand te houden. Laten we dit nu eens voor een keer niet doen.
Laten we Zwarte Piet zwart laten.

Folklore ; Kunst en Cultuur ; Cultuur

LOAD-DATE: May 8, 2003

LANGUAGE: DUTCH

                © 1994 PCM Uitgevers B.V.  All rights reserved.

                               19 of 20 DOCUMENTS

                                     Trouw

                                December 4, 1993

Zwarte Piet is niet erg, als 'ie maar niet zo overdrijft

SECTION: Pg. 036

LENGTH: 317 words


Rond de feestdagen worden nogal wat zwarte mensen door kleine kinderen
aangesproken met de woorden: "Dag, Zwarte Piet.' Veel kleintjes zijn, dankzij
het knechtje van de goedheiligman, zelfs bang voor personen met een donkere
huidskleur. Daarom werd in Amsterdam de gekleurde Piet uitgevonden: Rode Piet,
Gele Piet, Blauwe Piet en Groene Piet. Volgens een enquete zijn de Amsterdammers
blij met hun nieuwe, veelkleurige Pieterbaas. Veel jongeren vinden het
daarentegen maar onzin.

Dat Zwarte Piet discriminerend zou zijn voor gekleurde Nederlanders vindt Pascal
van der Zwet (19) nergens op slaan. Pascal is wit, maar ook zijn donkere
schoolgenoot Richard Adu (20) gelooft niet dat de Sint iets met racisme te maken
heeft. "Ik denk nooit aan discriminatie als ik Zwarte Piet zie. Het is
overduidelijk ook nooit een zwarte man, hij is altijd blank. Er is ook weleens
een kindje van mij geschrokken omdat ze dacht dat ik Zwarte Piet was. Dat vond
ik niet beledigend. Het heeft volgens mij ook niks met kleur te maken, ze moeten
die Pieten gewoon wat vriendelijker maken. En gekleurde Pieten zijn
waarschijnlijk leuker voor kinderen. Zwart is zo gewoon.'

Van Bernice Grauwde en Debby Lieveld, twee donkere meiden van 19, kan Zwarte
Piet best zwart blijven. Alleen zou hij minder een karikatuur moeten zijn. Als
witte mensen zwarten willen nadoen, best. Maar dan wel wat natuurgetrouwer.
Debby: "Het is vervelend als kinderen je om pepernoten vragen. Soms voel ik me
daardoor beledigd, want ik ben geen Zwarte Piet. Ik ben bruin. Maar de Zwarte
Piet moet niet worden afgeschaft. Het is een leuke traditie.'

Bernice: "Ik vind het niet erg dat Zwarte Pieten ons nadoen, maar dan moeten ze
het voor de verandering eens een keer goed doen. Wij zijn niet pikzwart, maar
bruin, we hebben niet allemaal zo'n achterlijk accent en we zijn ook niet dom.'

Folklore ; Kunst en Cultuur ; Cultuur

LOAD-DATE: May 9, 2003

LANGUAGE: DUTCH

                © 1993 PCM Uitgevers B.V.  All rights reserved.

                               20 of 20 DOCUMENTS

                                NRC Handelsblad

                                December 3, 1993

Uitslag Bonte-Piet onderzoek

BYLINE: HOOFDPIET BERNARDO

SECTION: CS; Pg. 9

LENGTH: 595 words


De zwarte hoofd-Piet heeft zich de laatste weken zorgen gemaakt. Zorgen over de
bonte Pieten, de paarse, rode, gele en paarse.

Jazeker, hij had er zelf voor gezorgd dat er al in bijvoorbeeld Amsterdam bonte
Pieten meeliepen bij de intocht van Sinterklaas. Maar helemaal zeker van zijn
zaak was hij niet. Zouden de kinderen het wel leuk vinden? Of juist belachelijk?
Eergisteren las hij tot zijn schrik in de krant dat de meeste leerlingen van
Rotterdamse basisscholen vonden dat Piet zwart moest blijven. Gelukkig heeft
Sinterklaas een paar weken geleden zelf een onderzoek gehouden met de vraag:
paarse, rode, blauwe en gele Pieten - zou dat leuk zijn? Hij stelde nog allerlei
andere vragen, zoals: zijn jullie bang voor zwarte Piet? Maar de belangrijkste
vraag was toch: moeten er bonte Pieten komen of niet?

Piet kan gerust zijn. Rotterdam is niet Nederland en Vlaanderen. Ongeveer zestig
procent van de meer dan 500 kinderen die een verhaaltje, gedicht of tekening
hebben ingestuurd vinden dat de Pieten heel goed ook bont kunnen zijn. Maar dit
betekent niet dat ze bang zijn voor zwarte Piet. Goed, er zijn er een paar die
vinden zwart streng en eng, maar verreweg de meeste kinderen zeggen dat ze
vroeger, toen ze baby waren, bang waren voor zwarte Piet, maar nu niet meer.
Alleen Helen Storm uit Eindhoven, 4jaar oud, schrijft onder haar tekening: 'ik
ben soms bang voor zwarte Piet.'

Sommige kinderen vinden dat zwarte Piet zwart moet blijven. Gerwin Sint Nicolaas
(Sinterklaas is niet de enige die Sint Nicolaas heet) vindt dat de Pieten er zo
ook mooi uitzien: 'mooie kraagjes! mooi broekje!'

'Nee, ik vind het totaal geen goed idee om zwarte Piet rood, groen, of geel en
paars te maken', schrijft Carolien Bogers uit Etten-Leur, 10 jaar. 'Want ik heb
gehoord dat het was vanwege de discriminatie (daar ben ik tegen hoor) maar
zwarte Piet is al van oudsher een traditie in Nederland. En discriminatie heeft
daar niks mee te maken.'

Een praktisch bezwaar heeft Nicolas Gubler uit Leiden, 11 jaar 'Zwarte Piet kan
eigenlijk niet rood, geel, wit of groen zijn, want hij kruipt door de
schoorsteen', schrijft hij. 'En het roet van de schoorsteen kan niet rood, geel,
wit of groen zijn. Dus is hij zwart.' Ja, dat is inderdaad een probleem waarvoor
Sinterklaas nog niet echt een oplossing heeft gevonden. Misschien besluit hij om
bonte Pieten alleen te gebruiken voor het inpakken van cadeautjes enzovoort en
niet voor het echte ruige schoorsteenwerk.

De kinderen die voor bonte Pieten waren gebruiken niet zo zoveel argumenten als
de liefhebbers van echte zwarte zwarte Pieten. Meestal vinden ze bonte Pieten
alleen grappiger en vrolijker. Veel liefhebbers van bonte Pieten stuurden een
tekening in van een bonte Piet met gestippelde, gestreepte en geblokte
gezichten. Linus Mannaers uit Scoten, Belgie, 7 jaar, ontwierp 7 verschillende
pieten, Janneke Klunder uit Eindhoven, 10 jaar, maakte van allemaal
papierpropjes een schitterende gele Piet. Maar het allermooist waren de hele
kleine gekleurde Pietjes en een Sinterklaasje van klei die Ernestine van
Herwerden uit Rotterdam, 7 jaar, maakte. Ze heeft ze samen met een heel klein
stoombootje, een heel klein zakje pepernoten en een heel klein pakje, ook
allemaal van klei, in een doosje gestopt. Ernestine krijgt haar eigen naam in
chocoladeletters.

Vincent Jansen, 8 jaar: bonte Piet en Sinterklaas; Linus Mannaers, 7 jaar: serie
bonte Pieten; Janneke Klunder, 10 jaar: bonte Piet van propjes; Quirine de
Graaf, 4 jaar: zwarte Piet; Bram van de Hoogt, 8 jaar: bonte zwarte piet

LOAD-DATE: May 8, 2003

LANGUAGE: DUTCH

                © 1993 PCM Uitgevers B.V.  All rights reserved.
